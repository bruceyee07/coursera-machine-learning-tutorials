Merhaba, makine öğrenmesi projenizi nasıl yapılandıracağınızı öğreneceğiniz bu kursa hoş geldiniz. Bu kurs makine öğrenmesi stratejisi üzerine olacak. Umarım bu kurs boyunca makine öğrenmesi sistemlerinizi hızlı ve etkili bir biçimde çalıştırmanın yollarını öğrenmiş olacaksınız. Peki, makine öğrenmesi stratejisi nedir? Motive edici bir örnekle başlayalım Diyelim ki kedilerle ilgili çalışıyorsunuz. Bir süre çalıştıktan sonra anlıyorsunuz ki sisteminiz %90 doğruluğa sahip. Ama bu uygulamanız için yeterli bir oran değil. Bu oranı geliştirmek için birçok fikir yürütülebilir. Örneğin daha fazla eğitme verisi toplamayı düşünebilirsiniz veya eğitme verinizin yeterince çeşitli olmadığını düşünebilirsiniz. O zaman daha değişik pozlarda kedi fotoğrafları toplamalısınız. ya da daha çeşitli negatif örnekler bulmalısınız. Belki de algoritmanızı daha uzun gradient descent kullanarak eğitmelisiniz, veya farklı bir optimizasyon algoritması denemek isteyebilirsiniz, örneğin Adam optimizasyon algoritması. Ya da ağınızın boyutunu değiştirirsiniz. Dropout veya L2 düzenlemesi de deneyebilirsiniz. Ağınızın mimarisini de değiştirebilirsiniz. Bunu yapmak için aktivasyon fonksiyonlarını veya gizli katmanların sayısını değiştirirsiniz. Sonuçta, bir derin öğrenme sistemini geliştirken deneyebileceğiniz birçok yöntem vardır. Problem şu ki; eğer doğru bir tercih yapmazsanız, 6 ay boyunca hiç bir şey elde edemeden uğraşmanız oldukça mümkündür. Bu altı ay tamamen boşa gitmiş olur. Örneğin ben gerçekten de 6 ay boyunca daha fazla veri topladıktan sonra sistemlerini pek de geliştiremeyen takımlar biliyorum. Sizin israf edeceğiniz 6 ayınız olmadığını göz önüne alırsak, hangi yolları denemeniz gerektiğini ve hangilerini eleyebileceğinizi anlayabilmek için bir yöntem olması oldukça iyi olur. Bu kursta, size öğreteceğim stratejileri kullanarak bir makine öğrenmesi problemini analiz etmek için en doğru yolları bulabilirsiniz. Bu kursta ayrıca sizinle çok sayıda derin öğrenme ürünü tasarlarken elde ettiğim tecrübeleri de paylaşacağım. Ve bence bu materyaller bu kurs için tam olarak uygun Bu fikirlerin çoğu üniversitelerin derin öğrenme derslerinde öğretilmiyor. Önemli bir diğer nokta da şu ki; makine öğrenmesi stratejisi derin öğrenme çağında değişiyor ve önceki derin öğrenme algoritmalarından daha farklı şeyler yapabilirsiniz. Umarım bu fikirler sizin çok daha etkili derin öğrenme sistemleri geliştirmenize yardımcı olur.