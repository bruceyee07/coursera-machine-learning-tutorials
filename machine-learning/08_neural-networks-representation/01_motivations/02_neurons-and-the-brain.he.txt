רשתות עצביות הן אלגוריתם די ותיק, המוטיבציה לפיתוח שלו היה ניסיון לגרום למכונות לחקות את המוח. בקורס הזה, אלמד אתכם את נושא הרשת העצבית, מכיוון שהוא עובד היטב עבור הרבה בעיות למידת מכונה, ולא רק בגלל הקשר הביולוגי שלנו לזה כדרך לפתרון בעיות. בסרטון הזה, אני רוצה להביא לכם קצת רקע על רשתות עצביות. כדי שתקבלו תחושה של מה שניתן לצפות מהם לעשות. הן מבחינת איך משתמשים בהם בבעיות למידת מכונה בעידן המודרני, והן למי שמעוניין לעסוק בחלום הגדול של בינה מלאכותית מתקדמת, מכונות בעלות תבונה "אמיתית". רשתות עצביות ככל הנראה תהיינה חלק מהעניין. מקורותיה של הרשת העצבית הגיעו כאלגוריתם שמנסה לחקות את פעולת המוח. היתה הרגשה שאם ברצוננו לבנות מערכת לומדת, למה שלא נחקה את המכונה המדהימה ביותר שאנחנו מכירים, שהיא המוח כמובן. רשתות עצביות הפכו לאלגוריתם פופולרי מאוד בשנות השמונים והתשעים ומסיבות רבות. השימוש ברשתות עצביות פחת לקראת שנות ה90 המאוחרות. לאחרונה הרשתות העצביות התחילו לחזור לאופנה. אחת הסיבות לכך היא התפתחות המעבדים. רשת עצבית היא מבין האלגוריתמים היקרים יותר להרצה. ולכן רק לאחרונה המחשבים הפכו למהירים במידה מספקת כדי להריץ רשתות עצביות בקנה מידה רחב ויעיל. ישנן סיבות נוספות מדוע רשתות עצביות תפסו תאוצה, נדבר עליהן בהמשך. רשתות עצביות מודרניות הן בסיס טכנולוגי ליישומים רבים. נחשוב רגע על חיקוי פעולת המוח. המוח האנושי מסוגל לבצע דברים נפלאים רבים, נכון? המוח יכול ללמוד לראות ולעבד תמונות, לשמוע ולעבד את חוש המישוש. אנחנו יכולים ללמוד מתמטיקה, חשבון אינפיניטסימלי. המוח שלנו מסוגל ללמוד המון דברים מדהימים שונים. נראה שאם תרצו לחקות את המוח, תצטרכו לכתוב המון קוד, המון חלקים שונים של תוכנה כדי לחקות את כל היכולות המדהימות של המוח. ישנה השערה מעניינת שלפיה המוח עושה את כל הדברים השונים הללו לא באמצעות מאות תוכנות שונות, אלא דווקא על ידי אלגוריתם למידה יחיד בלבד. זו רק השערה, אבל תנו לי לחלוק עימכם כמה ראיות שמאמתות את ההשערה. החלק הזה כאן במוח, זה שמסומן באדום, הוא קורטקס השמיעה. הוא אחראי להבנת הצליל. האוזן שלכם לוקחת את גלי הקול שאני מפיק ומכוונת אותם אל קורטקס השמיעה, מה שמאפשר לכם להבין את המילים שלי. חוקרי מוח ביצעו מספר ניסויים מרתקים שבהם הם חתכו את החוט שמחבר בין האוזניים לקורטקס השמיעה, וחיברו מחדש לעיניים. הניסוי בוצע על בעלי חיים, כך שהאותות הגיעו מהעיניים, מעצב הראייה, ישר אל קורטקס השמיעה. הם גילו דבר מעניין. קורטקס השמיעה למד לראות. במלוא מובן המילה. ממש למד לפענח אותות ראייה. אם תעשו את זה לבעלי חיים, הם יוכלו לבצע משימות של הבחנה חזותית והם יכולים להסתכל על תמונות ולבצע בחירות בהתאם למה שמוצג בפניהם. הם עושים זאת עם החלק הזה במוח. הנה עוד דוגמה. רקמת המוח המסומנת באדום מייצגת את קורטקס המגע. באמצעותו אנו מפענחים את חוש המישוש. אם נבצע חיווט דומה כמו קודם, ריקמת המוח הזו תלמד לראות. בעקבות הניסוי הזה וניסויים דומים נוספים של חיווט עצבי מחודש, נדמה לנו שאם ריקמה כלשהי במוח מסוגלת לעבד אותות ראיה או שמע או מישוש, אז אולי יש רק אלגוריתם למידה אחד שאחראי על ראיה, שמע או מישוש. כך שבמקום לממש מאות תוכנות שונות, או מאות אלגוריתמים שונים כדי לכסות את כל פעולות המוח הנפלאות, אנחנו כנראה נוכל לבנות אלגוריתם יחיד שעושה חיקוי של המוח ומסוגל לבצע את כל הפעולות שעוזרות למוח ללמוד. נוכל ליישם אלגוריתם למידה אוניברסלי שמלמד את המוח לעבד סוגים שונים של מידע. באופן מפתיע, נראה כי אם נחבר כמעט כל סוג חיישן לכמעט כל חלק במוח, הוא ילמד בהצלחה איך להתמודד עם המידע שהוא מקבל מאותו חיישן שחיברנו. להלן מספר דוגמאות נוספות לכך. בצד שמאל למעלה ישנה דוגמה לראייה באמצעות הלשון. אסביר לכם כיצד זה עובד: ישנה מערכת בשם BrainPort שמשרד הבריאות מנסה אותה כדי לעזור לעיוורים לראות. דרך העבודה היא כזו: מצמידים לראש מצלמה בשחור לבן שפונה קדימה ומצלמת את מה שמולה ברזולוציה נמוכה ובצבעי שחור לבן. התמונה עוברת בחוט חשמל בתור מערך של אלקטרודות שמחברים ללשון כך שכל פיקסל ממופה אל מיקום שונה על האלקטרודה המחוברת ללשון. אותות חשמליים בעוצמה גבוהה יותר מצביעים על פיקסל כהה, ואילו מתח נמוך מצביע על פיקסל בהיר. מערכת כזו מאפשרת לנו ללמוד לראות את העולם עם הלשון תוך 10 דקות של אימון. בדוגמה השניה נראה סונאר אנושי שפועל על ידי הד. ישנן שתי דרכים להשתמש בסונאר. אפשר להקיש באצבעות, או להשמיע צליל עם הלשון. אני לא יכול לעשות את זה טוב. אבל כיום מלמדים עיוורים בבתי ספר מיוחדים כיצד להשתמש בטכניקה הזו, וללמוד לפרש את תבנית השמע של גלי הקול מקפצים בכל הסביבה שלהם- זה סונאר. אחר כך תוכלו לחפש בYoutube סירטון על ילד מדהים שבאופן טרגי איבד את גלגלי העין שלו בעקבות מחלת הסרטן. הוא מקיש באצבעות, שולח גלי קול לסביבה, וככה הוא יכול ללכת בלי להתקל בדבר. הוא יכול לרכב על סקייטבורד. הוא יכול לשחק כדורסל, ולהזכירכם אין לו גלגלי עין כלל. בדוגמה השלישית יש לנו חגורה שחוגרים אותה סביב המותן, והפעמון מצלצל כשהוא מופנה לכיוון הצפוני ביותר. ככה נוכל לתת לבן אנוש חוש ניווט דומה לשל ציפורים, שיודעות לזהות היכן הצפון. כעת נעבור לדוגמה המוזרה ביותר, אם נחבר עין שלישית לצפרדע, היא תלמד להשתמש בעין הזו בנוסף לשתיים שיש לה. זה די מדהים לראות באיזו מידה אפשר למתוח את גבולות הלמידה של האלגוריתם הלמידה במוח שידע להתמודד עם כל חיישן. ולפרש ממנו אותות ולהתמודד עם המידע הזה. נדמה שאם נוכל לגלות את אלגוריתם הלמידה של המוח, אז נוכל ליישם אותו על מחשבים. זהו הסיכוי הטוב ביותר שלנו להשיג התקדמות משמעותית בכל תחום הבינה המלאכותית. כך שיום אחד נוכל להגשים את חלום הבינה המתקדמת במכונות אינטיליגנטיות באמת. ובכן, אינני מלמד אתכם רשתות עצביות רק כי הן הסיכוי שלנו ליצירת בינה מלאכותית בעתיד הרחוק, כי היא תגשים את חלום ה-AI. למרות שבאופן אישי, אני עוסק במחקר בנושא הזה. הסיבה העיקרית בגללה אני מלמד על הרשת העצבית, היא מכיוון שמדובר בשיטה יעילה במיוחד ליישם טכנולוגיות מודרניות בלמידת מכונה. בסירטונים הבאים, נצלול לתוך הצד הטכני של רשתות עצביות. כך שגם אתם תוכלו להשתמש בהן ביישומים של למידת מכונה בעידן המודרני. תוכלו להשתמש בהן לפתירת בעיות. אבל בשבילי, אחת הסיבות שזה מרגש אותי כל כך, היא כי רשתות עצביות נותנות לנו הצצה לתוך מרחב אפשרויות של עשייה וחשיבה לגבי אלגוריתמים שיום אחד יוכלו לחשוב וללמוד באופן דומה לבני אדם.