בסרטון הזה ובבא אחריו, אני רוצה לעיין בדוגמה מפורטת המראה כיצד יכולה רשת עצבית לחשב פונקציה מורכבת לא ליניארית של הקלט. ואני מקווה שזה ייתן לכם מושג טוב איך ניתן להשתמש ברשתות עצביות כדי ללמוד השערות מורכבות ולא ליניאריות. חישבו על הבעיה הבאה שבה יש לנו תכונות x1 ו-x2 שיש להם ערכים בינאריים. או 0 או 1. x1 ו-x2 יכולים לקבל כל אחד רק אחד משני ערכים אפשריים. בדוגמה הזו, ציירתי רק שתי דוגמאות חיוביות ושתי דוגמאות שליליות. אבל תוכלו לחשוב על זה כעל גרסה פשוטה של בעית למידה מורכבת יותר שבה עשויה להיות לנו קבוצה של דוגמאות חיוביות בפינה הימנית העליונה ובפינה השמאלית התחתונה וקבוצה של דוגמאות שליליות המסומנות על ידי המעגלים. ומה שאנחנו רוצים לעשות הוא ללמוד את הצורה הלא ליניארית של סף ההחלטה הנחוץ כדי להפריד בין הדוגמאות החיוביות והשליליות. אז איך יכולה רשת עצבית לעשות את זה? ואנחנו לא נשתמש בדוגמה מימין, במקום זה נשתמש בדוגמה שאולי קל יותר להבין, בדוגמא משמאל. מה שאנחנו נחשב למעשה הוא תווית שאומרת y שווה x1 XOR x2. או בעצם זוהי הפונקציה x1 XNOR x2 כאשר XNOR היא סימון חלופי ל-"(NOT (x1 XOR x2". וזכרו ש-x1 XOR x2 נכון רק אם בדיוק אחד מתוך x1 או x2 שווה ל-1. מתברר שהדוגמא הספציפית הזו עובדת קצת יותר טוב אם נשתמש במקום זה בדוגמה XNOR. שתי השורות האלה זהות כמובן. זה אומר ההפך מ-x1 XOR x2, אז לנו תהיינה דוגמאות חיוביות במקרים שאו שניהם אמת או שניהם שקר ואז נקבל y שווה 1, זה y שווה 1. ונקבל y שווה 0 אם רק אחד מהם אמת ואנחנו מנסים להבין אם אנחנו יכולים לייצר רשת עצבית שתתאים לקבוצת האימון הזו. כדי לבנות רשת שמתאימה לדוגמה של XNOR, נתחיל עם רשת מעט יותר פשוטה ונראה רשת שמתאימה לפונקציה הלוגית AND. מעשית, נניח שיש לנו קלט x1 ו-x2 שהם שוב בינאריים, דהיינו הם או 0 או 1 ונניח שתוויות היעד שלנו היא y = x1 AND x2. זה נקרא AND לוגי. אז האם אנחנו יכולים לייצר רשת של שכבה אחת לחשב את הפונקציה הלוגית הזו? כדי לעשות זאת, אני מתכוון להכניס גם את יחידת ההטיה, את היחידה 1+. עכשיו תנו לי להקצות כמה ערכי משקלות או פרמטרים של הרשת הזו. אני רושם את הפרמטרים על הדיאגרמה הזו כאן, 30- כאן. 20+ ו-20+. ומה שזה אומר הוא שאני מקצה ערך של 30- לערך המשויך ל-x0 שהוא ה-1+ הנכנס ליחידה הזו וערך פרמטר של 20+ שמכפיל את x1 וגם ערך של 20+ עבור הפרמטר שמכפיל את x2. אז מעשית זה בדיוק כמו לומר שההשערה היא (h(x) = g(-30+20x1+20x2. לפעמים זה פשוט נוח לצייר את המשקולות האלה. לצייר את הפרמטרים האלה כאן בתרשים, וכמובן 30- הוא למעשה Θ1 של 1,0. זה Θ1 של 1,1 וזה Θ1 של 1,2 אבל זה יותר פשוט לחשוב על זה כשיוך של הפרמטרים האלה לקשתות של הרשת. בואו נסתכל על מה תחשב הרשת הקטנה הזו של נוירון יחיד. רק כדי להזכיר לכם, פונקציית ההפעלה או הסיגמואיד (g(z נראית ככה. היא מתחילה מ-0, עולה בצורה חלקה, חוצה את 0.5 ואז מקבלת אסימפטוטה ב-1 וכדי לתת לכם כמה סמנים, במקום שבו הערך בציר אופקי z שווה ל-4.6, הערך של פונקצית הסיגמואיד שווה ל-0.99. זה מאוד קרוב ל-1, ובצורה סימטרית, כש-z שווה ל-4.6-, אז הערך של פונקצית הסיגמואיד שווה ל-0.01 שהוא כמובן קרוב מאוד ל-0. בואו נבחן את ארבעת ערכי הקלט האפשריים עבור x1 ו-x2 ונראה מה תיתן לנו פונקצית ההשערה בכל מקרה. אם x1 ו-x2 שניהם שווים ל- 0. אם מסתכלים על הנוסחה, אז אם x1 ו-x2 שניהם שוים ל-0 אז ההשערה היא של (30-)g. אז זה מאוד רחוק משמאל בגרף הזה, אז הערך יהיה קרוב מאוד ל-0. אם x1 שווה ל-0 ו-x2 שווה ל-1, אזי הנוסחה הזו מקבלת ערך של (10-)g, ושוב כפי שאפשר לראות היא בצד שמאל של הגרף הזה, ולכן זה שוב קרוב מאוד ל-0. גם המקרה השלישי הוא g של 10- כי כאן x1 שווה 1 ו-x2=0, זה מינוס 30 פלוס 20 שהם מינוס 10, ובמקרה האחרון אם x1 שווה 1 וגם x2 שווה 1, אז מקבלים g של מינוס 30 פלוס 20 פלוס 20. שזה יוצא g של 10 שהוא קרוב מאד ל-1. ואם תסתכלו על הערכים בעמודה הזו, זה בדיוק הפונקציה AND לוגי. אז החישוב של h של x הוא בערך החישוב של x1 AND x2. במילים אחרות, נקבל כאן 1 אם ורק אם x1 ו-x2, שניהם שווים ל-1. אז על ידי כתיבת טבלת האמת הקטנה שלנו ככה אנחנו מצליחים להבין מהי הפונקציה הלוגית שהרשת העצבית שלנו מחשבת. הרשת הזו שמוצגת כאן מחשבת את הפונקציה OR. רק כדי להראות לכם איך אני מוכיח את זה. אם תכתבו את ההשערה תראו שהיא מחשבת את g של 10- + 20x1 + 20x2 וכשנמלא את הערכים האלה נמצא שהשורה הראשונה היא (10-)g שהוא בערך 0. השניה היא g של 10 שהוא בערך 1 וכן הלאה, זה בערך 1 וזה בערך 1 והמספרים האלה הם למעשה הפונקציה לוגית OR. אז אני מקווה שעם זה עכשיו אתם מבינים איך ניתן להשתמש בנוירון בודד ברשת עצבית כדי לחשב פונקציות לוגיות כמו AND ו-OR וכיוצא באלה. בסרטון הבא נמשיך לבנות על הדוגמאות הללו ולעשות דוגמה מורכבת יותר. ונראה איך ניתן להשתמש ברשת עצבית, הפעם בעלת שכבות מרובות של יחידות כדי לחשב פונקציות מורכבות יותר כמו הפונקציה XOR או הפונקציה XNOR.