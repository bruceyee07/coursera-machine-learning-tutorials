בסרטון הזה, אני רוצה לספר לכם כיצד להשתמש ברשתות עצביות לעשות סיווג רב-מחלקתי שבו עשויות להיות מספר רב של קטגוריות ביניהן אנחנו מנסים להבחין. בחלק האחרון של הווידאו האחרון, בו דנו בבעיה של זיהוי ספרות בכתב יד, זו היתה למעשה בעית סיווג רב-מחלקתית כי היו לנו עשר קטגוריות אפשריות עבור זיהוי הספרות, מ-0 ועד 9, וכך, אם אתם מעוניינים להבין את הפרטים של איך עושים את זה הדרך בה אנו עושים סיווג רב-מחלקתי ברשת עצבית היא למעשה הרחבה של שיטת האחד-מול-השאר. אז נניח שיש לנו בעייה של ראייה ממוחשבת, ובמקום רק לנסות לזהות מכוניות כמו בדוגמה המקורית שהתחלתי בה, נניח שאנחנו מנסים לזהות ארבע קטגוריות של אובייקטים ובהינתן תמונה אנחנו רוצים להחליט אם היא הולך רגל, מכונית, אופנוע או משאית. אם זה המצב, מה שהיינו עושים הוא לבנות רשת עצבית עם ארבע יחידות פלט, כך שהרשת העצבית שלנו עכשיו מוציאה כפלט וקטור של ארבעה מספרים. אז הפלט עכשיו הוא בעצם וקטור של ארבעה מספרים ומה שאנחנו ננסה לעשות הוא לגרום ליחידת הפלט הראשונה לסווג: האם בתמונה יש הולך רגל, כן או לא. ביחידה השנייה נרצה סיווג של האם בתמונה יש מכונית, כן או לא. ביחידה השלישית האם התמונה של אופנוע, כן או לא, וברביעית - האם זו תמונה של משאית, כן או לא. לכן, כאשר התמונה היא של הולך רגל, היינו רוצים שבאופן אידיאלי הרשת תוציא את הפלט 1, 0, 0, 0, כאשר היא מכונית אנחנו רוצים שהפלט יהיה 0, 1, 0, 0, כאשר זה אופנוע , אנחנו נקבל, או ליתר דיוק, אנחנו נרצה לקבל את הפלט 0, 0, 1, 0 וכן הלאה. אז זה בדיוק כמו שיטת "אחד-מול-השאר" שדיברנו עליה כאשר תיארנו רגרסיה לוגיסטית, וכאן יש לנו למעשה ארבעה סיווגי רגרסיה לוגיסטית נפרדים, שכל אחד מהם מנסה לזהות אחת מארבע המחלקות ביניהן אנו רוצים להבדיל. אז נארגן מחדש את השקופית שלנו, הנה הרשת העצבית שלנו עם ארבע יחידות פלט ואלה הם מה שאנחנו רוצים ש-h של x תהיה כאשר יש לנו את התמונות השונות, והדרך בה אנחנו הולכים לייצג את סדרת האימון בסביבה הזו הוא כדלהלן. אז כאשר יש לנו סדרת אימון עם תמונות שונות של הולכי רגל, מכוניות, אופנועים ומשאיות, מה שאנחנו הולכים לעשות בדוגמה הזו הוא שבניגוד לעבר בו כתבנו את התוויות כ-y הוא מספר שלם מתוך 1, 2, 3 או 4. במקום לייצג את y בדרך הזו, אנחנו נייצג את y כוקטור כך: (y(i יהיה 1, 0, 0, 0 או 0, 1, 0, 0 או 0, 0, 1, 0 או 0, 0 , 0, 1 בתלות בתמונה xi. אז למשל דוגמת אימון אחת תהיה הזוג xi:yi שבו xi הוא תמונה המכילה אחד מארבעת האובייקטים ו-yi יהיה אחד מהוקטורים כאן למטה. ואנו מקווים שנוכל למצוא דרך לגרום לרשת העצבית שלנו לפלוט איזה שהוא ערך. אז h של x הוא בערך y וגם h של x וגם yi, שניהם יהיו בדוגמה שלנו, וקטורים ארבעה ממדיים כשיש לנו ארבע מחלקות. אז ככה גורמים לרשת עצבית לעשות סיווג רב-מחלקתי. בזאת הסתכם הדיון שלנו על ייצוג רשתות עצביות או בעצם על ייצוג ההשערה שלנו. במערך הבא של קטעי וידאו, נתחיל לדבר על איך לקחת קבוצת אימון וכיצד ללמוד באופן אוטומטי את הפרמטרים של הרשת העצבית.