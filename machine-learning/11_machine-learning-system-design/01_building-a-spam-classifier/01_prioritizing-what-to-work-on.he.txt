בכמה קטעי הוידאו הבאים אני רוצה לדבר על עיצוב המערכת של למידה ממוחשבת. קטעי וידאו אלה יגעו בבעיות העיקריות שיש להתמודד איתם בעת עיצוב מערכת מורכבת של למידת מכונה, ולמעשה ינסו לייעץ לגבי האסטרטגיה שבה בונים מערכת מורכבת ללמידת מכונה. אם הקבוצה הזו של קטעי וידאו נראית קצת לא מסודרת, זה מפני שקטעי הוידאו האלה נוגעים במגוון של בעיות שונות שאתה עלול להיתקל בהם בעת עיצוב של מערכות למידה מורכבות. ולמרות שהסדרה הזו של קטעי וידאו אולי נראית קצת פחות מתמטית, אני חושב שעשוי להתברר שהחומר הזה הוא שימושי מאוד, ויש לו פוטנציאל ענק בחיסכון של זמן כאשר בונים מערכת מעולה של למידה ממוחשבת. באופן מעשי, אני רוצה להתחיל עם הנושא של איך בונים סדר עדיפויות של איך להשקיע את הזמן ועל מה לעבוד, ואני אתחיל עם דוגמה על סיווג דואר זבל. נניח שאתה רוצה לבנות מסווג לדואר זבל. הנה דוגמאות של דואר זבל ברור ודוא"ל שאינו דואר זבל. המכתב מצד שמאל מנסה למכור לך דברים. ושימו לב איך שולחי דואר זבל בכוונה מאייתים מילים בצורה שגויה, כמו תר1פ1ת ומש5נתאות. ובצד ימין אולי דוגמה מובהקת של דוא"ל שאיננו זבל, זה למעשה דוא"ל מאחי הצעיר. נניח שיש לנו ערכת אימון עם תוויות של מספר מסוים של הודעות דואר זבל ומספר של הודעות אימייל שאינן זבל עם תוויות y שווה ל 1 או 0, אז איך אנחנו בונים מסווג באמצעות למידה מושגחת כדי להבחין בין דואר זבל לבין דואר שאינו דואר זבל? כדי ליישם למידה בפיקוח, ההחלטה הראשונה שעלינו לעשות היא איך אנחנו רוצים לייצג את x, דהיינו התכונות של הדוא"ל. בהינתן התכונות x והתוויות y בערכת ההדרכה שלנו, נוכל לאמן מסווג, לדוגמה באמצעות רגרסיה לוגיסטית. הנה דרך אחת לבחור קבוצה של תכונות עבור האימיילים שלנו. אנחנו יכולים למשל לבנות רשימה של אולי מאה מילים שאנחנו חושבים שהן מעידות על כך שדואר אלקטרוני הוא דואר זבל או לא, למשל, אם מכתב דואר אלקטרוני מכיל את המילה "עיסקה" אולי זה סביר יותר שהיא ספאם, או אם הוא מכיל את המילה 'קנה', אז סביר שהוא דואר זבל, או מילה כמו 'הנחה' סביר יותר שהיא דואר זבל, ואילו אם דוא"ל מכיל את השם שלי, אנדרו, אולי זה אומר שהשולח למעשה יודע מי אני ויכול להיות שזה פחות סביר שזה דואר זבל. ואולי משום מה אני חושב שהמילה "עכשיו" עשויה להצביע על דוא"ל טוב כי אני מקבל הרבה הודעות דוא"ל דחופות, וכן הלאה, ואולי נבחר מאה מילים בערך. ועכשיו בהינתן מכתב דוא"ל, אנו יכולים לקחת אותו ולקודד אותו לתוך וקטור תכונות כדלקמן. אני הולך לקחת את הרשימה שלי של מאה מילים ולמיין אותם לדוגמה בסדר אלפביתי. זה לא חייב להיות ממוין. אבל הנה רשימת המילים שלי, וכן הלאה, עד שבסופו של דבר אני מגיע למלה "עכשיו", וכן הלאה ובהינתן דואר אלקטרוני כמו זה שמוצג מימין, אני אבדוק כדי לראות אם כל אחת מהמילים מופיעה בדואר האלקטרוני הזה או לא, ואז אני אגדיר וקטור תכונות x שבו בדוא"ל מימין השם שלי לא מופיע אז אני אשים שם 0. המילה "קנה" כן מופיעה, אז אני אשים שם 1 ואני רק שם כאן 1 או 0. אני שם 1 למרות שהמילה "קנה" מופיעה פעמיים. אני לא סופר כמה פעמים המילה מופיעה. המילה "עיסקה" מופיעה, שמתי שם 1. המילה "הנחה" לא מופיעה, לפחות לא בדוא"ל הקצר הזה, וכן הלאה. המילה "עכשיו" מופיעה וכן הלאה. אז שמתי אפסים ואחדים בוקטור התכונות לפי אם מילה מסוימת מופיעה או לא. ובדוגמה שלי לוקטור התכונות יש ממד מאה, כי יש לי מאה, כי בחרתי מאה מילים להשתמש בהם עבור הייצוג הזה וכל אחת מהתכונות שלי xj תהיה בעצם 1 אם מילה מסוימת מופיעה, שנקרא לה המילה ה-j, מופיעה בדוא"ל, ו-xj יהיה אפס אחרת. בסדר. אז זה נותן לי ייצוג של וקטור התכונות של הדוא"ל. דרך אגב, למרות שתיארתי את התהליך הזה כבחירה ידנית של מאה מילים, בפועל מה שנעשה בדרך כלל הוא לרוץ על סדרת האימון, ולשלוף ממנו את n המילים הנפוצות ביותר כאשר n הוא בדרך כלל בין עשרת אלפים וחמישים אלף, ולהשתמש בהם כתכונות שלך. אז במקום לבחור ידנית מאה מילים, כאן אתה מחפש בדוגמאות ההכשרה ובוחר את המילים הנפוצות ביותר בערך בין עשרת אלפים וחמישים אלף מילים, ואלה מהווים את התכונות שבהן אתה משתמש כדי לייצג את הדוא"ל שלך עבור סיווג דואר זבל. עכשיו, אם אתה בונה מסווג דואר זבל, שאלה אחת שאתה עשוי לשאול את עצמך היא איך להשתמש בזמנך בצורה הטובה ביותר כדי לתת למסווג דואר הזבל שלך דיוק גבוה יותר, ושגיאה נמוכה יותר. נטייה טבעית אחת היא לאסוף המון נתונים. נכון? ולמעשה יש נטייה טבעית כזו לחשוב שכמה יותר נתונים שיהיו לנו האלגוריתם יעבוד יותר טוב. ואכן, בתחום דואר הזבל יש למעשה פרויקטים די רציניים שנקראים מלכודות דבש, שיוצרים כתובות דוא"ל מזויפות ומנסים להעביר אותם לשולחי דואר זבל ואז להשתמש בזה כדי לנסות לאסוף טונות של דואר זבל , וכך לקבל הרבה נתוני זבל כדי להכשיר אלגוריתמי למידה. אבל כבר ראינו בקבוצות הקודמות של סרטונים שאיסוף של נתונים רבים עוזר לעתים קרובות, אבל לא תמיד. עבור רוב בעיות הלמידה החישובית, יש הרבה דברים אחרים שאפשר להניח שבדרך כלל יצליחו לשפר את הביצועים. עבור דואר זבל, דבר אחד שאפשר לחשוב עליו הוא לפתח תכונות מתוחכמות יותר על הדוא"ל, אולי מבוססות על מידע הניתוב של דוא"ל. וזה הוא מידע שנמצא דווקא במטא-דטה של הדוא"ל. כאשר שולחי דואר זבל שולחים אימייל, הרבה פעמים הם ינסו לטשטש את המקור של הדוא"ל, ואולי להשתמש בנתוני שליחה מזויפים של הדוא"ל. או לשלוח דוא"ל באמצעות שרתי מחשב מאוד יוצאי דופן. ודרך מסלולים מאוד יוצאי דופן, כדי להעביר אליך את דואר הזבל. וחלק מהמידע הזה יבוא לידי ביטוי במידע המצורף לדוא"ל. אז אפשר לחשוב על להסתכל על המידע המשוייך לדוא"ל ולנסות לפתח תכונות מתוחכמות יותר כדי ללכוד את הסוג הזה של מידע הניתוב של דוא"ל כדי לזהות אם משהו הוא דואר זבל. עוד משהו שאפשר לשקול לעשות הוא להסתכל על גוף הודעת הדוא"ל, דהיינו הטקסט של הדוא"ל, ולנסות לפתח תכונות מתוחכמות יותר. לדוגמה, האם צריכים לטפל במילה 'הנחה' ובמילה 'הנחות' כאותה מילה, והאם עלינו לטפל במילה 'עיסקה' ו'סוחר' כאותה מילה? האם אנחנו צריכים להתחשב באותיות קטנות ואותיות גדולות? אולי אנחנו רוצים תכונות מורכבות יותר שקשורות לסימני פיסוק כי אולי בדואר זבל יש הרבה יותר סימני קריאה. אני לא יודע. ובאותו הלך מחשבה, אולי אנחנו רוצים גם לפתח אלגוריתמים מתוחכמים יותר כדי לזהות ואולי לתקן שגיאות כתיב מכוונות, כמו מש5נתא, רפ1אה, שעוני0. כי שולחי דואר זבל אכן עושים את זה, כי אם יש לך המילה שע1נים עם 1 אז הרי בטכניקה הפשוטה שעליה דיברנו בדיוק עכשיו, מסווג דואר הזבל שלנו אולי לא ימצא את המילה כי היא לא אותו דבר כמו המילה "שעונים", ולכן ייתכן שיהיה קשה יותר להבין שמשהו הוא דואר זבל אם יש בו שגיאות כתיב מכוונות כאלה. וזו באמת הסיבה ששולחי דואר זבל עושים את זה. תוך כדי עבודה על בעיה בלמידה ממוחשבת לעתים קרובות מאוד כדאי לעשות סיעור מוחות לגבי כל מיני דברים שונים שכדאי לנסות, כמו אלה. דרך אגב, אני עצמי כבר עובד על בעיית ספאם במשך זמן מה. ואני ממש ביליתי די הרבה זמן בזה. ואף על פי שאני מבין את בעיית הספאם, ואני באמת יודע משהו על זה, באמת יהיה לי קשה מאוד להחליט איזו מבין ארבע האפשרויות האלה באמת יתנו את התוצאה הטובה ביותר מבחינת השימוש הטוב ביותר בזמן שלך אז מה שקורה, למעשה מה שקורה לעתים קרובות הוא שקבוצת מחקר או קבוצת המוצר תתקבע בצורה אקראית על אחת מהאפשרויות האלה. ולפעמים מסתבר שזו לא הדרך הכי טובה להשקיע את הזמן, על איזו אפשרות שמישהו בסופו של דבר התקבע עליה באופן אקראי. דרך אגב, למעשה, אם אתה אפילו מגיע לשלב שבו אתה מקיים סיעור מוחות לגבי רשימה של אפשרויות שונות שכדאי לנסות, אתה כנראה כבר מקדים את המחנה. למרבה הצער, מה שרוב האנשים עושים הוא במקום לנסות לרשום את האפשרויות של דברים שאפשר לנסות, מה שהרבה יותר מדי אנשים עושים הוא להתעורר בוקר אחד, מסיבה כלשהי, פשוט איזו תחושת בטן מוזרה, "הו, בוא נרים פרויקט מלכודת דבש ענקית כדי לאסוף טונות של נתונים נוספים", ומסיבה מוזרה כלשהי, בדיוק סתם בבוקר אחד, ולהתקבע אקראית על דבר אחד ופשוט לעבוד עליו במשך שישה חודשים. אבל אני חושב שאנחנו יכולים לעבוד בצורה יותר טובה. ובמיוחד מה שאני רוצה לעשות בסרטון הבא הוא לספר לכם על הרעיון של ניתוח שגיאות ולדבר על הדרך שבה אפשר לנסות דרך שיטתית יותר לבחור בין האפשרויות של הדברים הרבים והשונים שעשויים לעבוד, ולכן שיש סיכוי יותר גבוה לבחור דרך שהיא באמת יותר טובה להשקיע בה זמן במשך השבועות הקרובים, או הימים או החודשים הקרובים.