בסרטון זה, אני רוצה להראות לכם דוגמה מהנה וחשובה מבחינה היסטורית של למידה ברשת עצבית, של שימוש ברשת עצבית לנהיגה אוטונומית. זאת אומרת, לגרום למכונית ללמוד לנהוג בעצמה. הסרטון שאראה מיד היה משהו שקיבלתי מדין פומרליו, עמית לשעבר שעובד באוניברסיטת קרנגי מלון בחוף המזרחי של ארצות-הברית. ובחלק מהסרטון תראו תצוגות כאלה. ואני רוצה להסביר לכם מה מראה לנו התצוגה, לפני תחילת הווידאו. בצד שמאל למטה אנחנו רואים את הנוף שרואה המכונית של מה שמלפניה. אז הנה כאן רואים דרך שמתעקלת מעט שמאלה, ואז קצת ימינה. וכאן למעלה משמאל, הסרגל האופקי העליון מראה את הכיוון שנבחר על ידי הנהג האנושי. והמיקום של הפס הלבן הבהיר הזה שמראה את כיוון ההיגוי שנבחר על ידי הנהג האנושי שבו האזור כאן לגמרי משמאל מתאים לסיבוב חזק שמאלה, וכאן מתאים לסיבוב חזק ימינה. אז המיקום הזה, שהוא קצת שמאלה מהמרכז אומר שהנהג האנושי במצב הזה בחר לסובב את ההגה מעט שמאלה. והפס השני כאן תואם לכיוון ההיגוי שנבחר על ידי אלגוריתם הלמידה ושוב המיקום של הפס הלבן הזה אומר שגם הרשת העצבית בחרה כאן לנטות מעט שמאלה. למעשה לפני שהרשת העצבית מתחילה ללמוד, מה שנראה הוא שהרשת מוציאה רצועה אפורה, מין פס אפור אחיד בכל התחום, וסוג כזה של אפור אחיד מתאים לרשת עצבית לאחר שאותחלה באופן אקראי, ובתחילה אין לה מושג איך לנהוג במכונית. שבתחילה אין לה שום מושג לאיזה כיוון לנווט. וזה רק אחרי שהיא למדה במשך זמן מה, שאז היא תתחיל להוציא פלט כמו פס לבן מוצק שמופיע רק בחלק קטן של האזור, שזה מתאים לבחירת כיוון של היגוי. וזה מתאים למצב בו הרשת העצבית נעשית יותר בטוחה בבחירת פס מסוים במיקום מסוים, במקום לייצר סוג של כתם אפור בהיר, ובמקומו היא פולטת פס לבן שמסמן יותר בחירה אמיתית של כיוון ההיגוי. "ALVINN היא מערכת של רשתות עצביות מלאכותיות, הלומדת לנווט על ידי צפייה באדם נוהג. ALVINN נועד לשלוט על NAVLAB 2, Humvee צבאי שעבר שינויים בו הוכנסו אליו חיישנים, מחשבים, ומערכות מכניות עבור ניסויי ניווט אוטונומי. השלב הראשוני בקביעת התצורה של ALVINN הוא ללמד רשת להזיז את ההגה. במהלך האימון, אדם נוהג ברכב בעוד ALVINN מתבונן אחת לשתי שניות, ALVINN מצלם תמונת ווידיאו של הדרך לפניו ורושם את כיוון ההיגוי של האדם. תמונת האימון מוקטנת לרזולוציה של 30 על 32 פיקסלים ומסופקת כקלט לרשת שלוש השכבות של ALVINN. באמצעות אלגוריתם למידה של מסירה לאחור, ALVINN מתאמן בלהוציא אותו פלט כמו הכיוון אליו מסובב הנהג האנושי את ההגה עבור אותה תמונה. בתחילה תגובת ההיגוי של הרשת היא אקראית. לאחר כשתי דקות של אימון הרשת לומדת לחקות במדויק את תגובות ההיגוי של הנהג האנושי. אותו תהליך אימון חוזר על עצמו בסוגים שונים של דרכים. לאחר שהרשתות כבר מאומנות, המפעיל לוחץ על מתג "סע", ו-ALVINN מתחיל לנהוג. שתים עשרה פעמים בשנייה, ALVINN מצלם תמונה ומזין אותה לרשתות העצביות שלו. כל רשת, המופעלת במקביל, מייצרת כיוון היגוי, ומידה של ודאות שלה בניבוי. כיוון ההיגוי, הנלקח מהרשת המאמינה בעצמה ביותר, שבמקרה שלנו הוא רשת המאומנת לדרך בעלת נתיב אחד,
משמש לשליטה על הרכב. לפתע מופיע צומת לפני הרכב. כשהרכב מתקרב לצומת, הביטחון העצמי של רשת הנתיב האחד פוחת. כאשר הוא חוצה את הצומת ונראית לפנים דרך של שני נתיבים, הביטחון של הרשת שני הנתיבים עולה. כשרמת הביטחון שלה עולה, נבחרת רשת שני הנתיבים כדי לנווט, והיא מנחה בבטחה את המכונית לנתיב הנכון על כביש בעל שני נתיבים." אז זה היה סרט על נהיגה אוטונומית באמצעות רשת עצבית. כמובן, יש לאחרונה ניסיונות יותר מודרניים לייצר נהיגה אוטונומית. יש כמה פרויקטים בארה"ב ובאירופה וכן הלאה, שמספקים בקרי נהיגה חזקים יותר מזה, אבל אני חושב שזה עדיין די מדהים איך רשת עצבית פשוטה המאומנת בעזרת מסירה לאחור יכולה למעשה
ללמוד לנהוג במכונית בצורה סבירה.