בהרצאה הקודמת דיברנו על הפחתת מימדים לשם דחיסת נתונים בסרטון הזה, אני רוצה לספר לכם על יישום נוסף של הפחתת מימדים, והוא המחשה ויזואלית של הנתונים. בהרבה יישומים של למידה חישובית זה עוזר לנו מאוד לפתח אלגוריתמי למידה יעילים, אם אנחנו יכולים להבין את הנתונים שלנו טוב יותר. אם ישנה דרך כלשהי להמחיש את הנתונים טוב יותר, והפחתת מימדים היא כלי נוסף שעוזר לנו בהמחשת הנתונים. בואו נתחיל עם דוגמה. נניח שאספנו מספר רב של נתונים סטטיסטיים ועובדות לגבי מדינות שונות סביב העולם. אז אולי המשתנה הראשון, x1, מייצג את התמ"ג של המדינה, או התוצר המקומי-גולמי, ו-x2 הוא התמ"ג לאדם, כלומר התמ"ג לכל אדם, x3 מייצג את מדד הפיתוח האנושי, תוחלת החיים, x5, x6 וכן הלאה. כך יש לנו מקבץ נתונים עצום, ... בסביבות 50 תכונות עבור כל מדינה, ויש לנו מקבץ עצום של מדינות. אז האם ישנו דבר שנוכל לעשות כדי לנסות להבין יותר טוב את הנתונים? קיבלתי טבלה ענקית של מספרים. איך אפשר להמחיש את הנתונים הללו? אם יש ברשותכם 50 מאפיינים, זה קשה מאוד לשרטט בגרף 50 מימדים של מידע. ... מהי דרך טובה בה ניתן לבחון את הנתונים הללו? באמצעות הפחתת מימדים, מה שאנחנו יכולים לעשות, במקום לקבל ייצוג של מדינה באמצעות וקטור המאפיינים, xi, שיש בו 50 מימדים, במקום זאת ניקח למשל מדינה כמו קנדה, במקום 50 מספרים שמייצגים את המאפיינים של קנדה, נוכל לנסות לחשוב על שיטת איפיון אחרת לייצוג 50 המאפיינים הללו. לדוגמא על ידי הוקטורים z האלה, וקטורים ב-R2. אם זה המצב, אם אנחנו יכולים להשתמש רק בשני מספרים, z1 ו-z2 שבאופן כלשהו מסכמים את 50 המספרים, אז אולי אנחנו יכולים ליצור גרף של המדינות הללו ב-R2 ולהשתמש בזה כדי לנסות להבין את התכונות של מדינות שונות בצורה טובה יותר, אז מה שאפשר לעשות כאן הוא להפחית את ממד נתונים מ50D, מממד 50 ל-2D, ואז אפשר לשרטט את זה כתרשים דו-ממדי, וכשעושים את זה, מתברר שאם מסתכלים על הפלט של אלגוריתם צמצום המימדים, זה בדרך כלל לא מעניק משמעות מהעולם האמיתי לתכונות החדשות האלה z1 ו-z2. בדרך כלל אנחנו בעצמנו צריכים לבנות הבנה של מה אומרות התכונות האלה בערך. אבל אם מתווים גרף של התכונות האלה, הנה מה שעשויים לגלות. אז כאן כל מדינה מיוצגת על ידי נקודה zi, שהיא ב-R2 כל נקודה בתרשים הזה מייצגת מדינה, כאן נמצאת z1 וכאן z2, וכאן הנקודות על המישור של מדדי z. אז אנחנו עשויים לגלות למשל, שהציר האופקי, ציר z1 מתאים בערך לגודל הכולל של המדינה, או לפעילות הכלכלית הכוללת של המדינה. התמ"ג הכולל, הגודל הכלכלי של המדינה. והציר האנכי בנתונים שלנו עשוי להתאים לתמ"ג לנפש. או למדד הרווחה לנפש, או לפעילות הכלכלית לנפש, ואתה עשוי לגלות כי בהינתן 50 התכונות האלה, אלה הם באמת 2 הממדים העיקריים של הארצות, ואולי כאן תוכל למצוא מדינה כמו ארה"ב, שיש לה תמ"ג גדול יחסית, תמ"ג גדול מאוד ותוצר לנפש גבוה יחסית. בעוד כאן אולי נמצא מדינה כמו סינגפור, שגם לה יש למעשה תוצר גבוה מאוד לנפש, אבל מאחר וסינגפור היא מדינה קטנה בהרבה, לכן גודל הכלכלה הכולל של סינגפור הוא הרבה יותר קטן מאשר זה של ארה"ב. וכאן יש מדינות שבהן התושבים לצערי במצב פחות טוב, אולי עם תוחלת חיים קצרה יותר, פחות ביטוח בריאות, פחות פריון כלכלי, בדרך כלל מדינות קטנות יותר, בעוד נקודה כמו כאן מתאימה למדינה שיש בה כמות משמעותית של פעילות כלכלית, אבל האזרחים שלה נוטים להיות במצב קצת פחות טוב. אז אתה עשוי למצוא שהצירים z1 ו-z2 יכולים לעזור לך להבין בצורה תמציתית ביותר מהם שני הממדים העיקריים של שונות בין מדינות שונות. כגון הפעילות הכלכלית הכוללת של המדינה שנמדדת על ידי הגודל של הכלכלה של המדינה, והרווחה האישית לנפש, שנמדדת על ידי תמ"ג לנפש, ביטוח בריאות אישי, ודברים דומים. אז כך אפשר להשתמש בהפחתת ממדים כדי לצמצם את הנתונים מ-50 מימדים או מה שלא יהיה, לשני ממדים, או אולי לשלושה ממדים, כך שתוכל לשרטט אותם ולהבין את הנתונים שלך בצורה טובה יותר. בסרטון הבא נתחיל לפתח אלגוריתם ספציפי, הנקרא PCA או ניתוח מרכיבים עיקריים, שיאפשר לנו לעשות זאת וגם לעשות את היישום הקודם שדיברתי עליו - דחיסת הנתונים.