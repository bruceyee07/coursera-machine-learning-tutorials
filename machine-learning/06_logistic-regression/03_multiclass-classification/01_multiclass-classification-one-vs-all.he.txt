בסרטון הזה נדבר על איך לגרום לרגרסיה לוגיסטית לעבוד גם עם בעיות סיווג רבות-מחלקות. ובמיוחד אני רוצה לספר לכם על אלגוריתם שנקרא סיווג אחד מול השאר, או אחד נגד כולם מהי בעית סיווג רבת-מחלקות? הנה כמה דוגמאות נניח שאתה רוצה אלגוריתם למידה שיחלק את הדוא"ל שלך באופן אוטומטי לתיקיות שונות או שיתייג אותו אוטומטית, כך שתקבל תיקיות שונות או תגים שונים עבור דוא"ל הקשור לעבודה, לחברים שלך, למשפחה שלך, ולתחביבים שלך. אז זו בעית סיווג עם ארבע מחלקות להם נוכל להקצות את הסוגים y = 1, y = 2, y = 3, וכן y = 4. עוד דוגמא, לגבי אבחון רפואי, אם חולה מגיע למרפאה שלך אולי עם אף סתום, אבחנה אפשרית יכולה להיות שהוא לא חולה. נקרא לזה y = 1. או שהוא הצטנן, 2. או שיש לו שפעת. ודוגמא שלישית ואחרונה היא שימוש בלמידה חישובית לסיווג של מזג האוויר, אולי אתה רוצה לחלק את מזג האוויר לאפשרויות האלה, בהיר, מעונן, גשום, מושלג, או עומד להיות מושלג, אז בכל אחת מהדוגמאות האלה, y מקבל מספר בטווח קטן של ערכים, אולי אחת עד שלוש, אחת עד ארבע וכן הלאה, ואלה הן בעיות סיווג רבות-מחלקות. ודרך אגב, זה לא ממש משנה אם האינדקסים שלנו הם 0, 1, 2, 3, או 1, 2, 3, 4. אני נוטה להתחיל את האינדקסים שלי ב-1 ולא ב-0, אבל בכל מקרה זה בסדר וזה ממש לא משנה. בעוד שבעבר כשעסקנו בבעיות סיווג בינאריות, ערכות הנתונים שלנו נראו כך. לגבי בעית סיווג רבת-מחלקות עשויות ערכות הנתונים שלנו להיראות כמו כאן ואני משתמש בשלושה סמלים שונים כדי לייצג את שלוש המחלקות שלנו. אז השאלה היא בהינתן סדרת הנתונים עם שלוש מחלקות כשזו היא דוגמה של אחת המחלקות, זו דוגמה של עוד מחלקה, וזה עוד דוגמה של מחלקה שלישית. איך אנחנו גורמים לאלגוריתם הלמידה לעבוד בתנאים האלה? אנחנו כבר יודעים איך עושים סיווג בינארי באמצעות רגרסיה לוגיסטית. אנחנו יודעים איך להתאים, נניח, קו ישר להבדיל בין המחלקות החיוביות והשליליות. בשימוש ברעיון שנקרא סיווג אחד-מול-השאר. אנו נוכל לקחת את הרעיון של סיווג ולגרום לו לעבוד גם במקרה של סיווג רב-מחלקות. כך עובד סיווג אחד-מול-כולם. הוא נקרא גם לפעמים אחד-מול-היתר. בואו נניח שיש לנו סדרת אימון כמו זו שמשמאל, שם יש לנו שלוש מחלקות, y שווה 1, נסמן אותם במשולש, אם y שווה 2, בריבוע, ואם y שווה שלוש, בצלב. מה שנעשה הוא לקחת את סדרת האימון שלנו ולהפוך אותה לשלוש בעיות סיווג בינאריות נפרדות. אני אהפוך את זה לשלוש בעיות סיווג בינאריות נפרדות. אז בואו נתחיל עם המחלקה הראשונה המצוינת במשולש. אנחנו בעצם ניצור סוג חדש של סדרת אימון מזויפת שבה המחלקות שתיים ושלוש מאוחדות בתוך המחלקה השלילית. והמחלקה הראשונה מסומנת כמחלקה החיובית. אנחנו יוצרים סדרת אימון חדשה כמו זאת שמימין, ואנחנו נבנה לו פונקצית סיווג שנקרא לה h סימן תחתון תטא סימן עליון 1 של x כשהמשולשים הן הדוגמאות החיוביות והמעגלים הם הדוגמאות השליליות. תחשבו שהמשולשים הם בעלי ערך אחת, והמעגלים מקבלים את הערך אפס. ואנחנו פשוט נבנה פונקצית סיווג סטנדרטית של רגרסיה לוגיסטית, והיא תיתן לנו סף החלטה שנראה אולי כך. בסדר? האחד בסימן העילי הזה כאן מייצג את מחלקה מספר אחת, כי אנחנו עושים את זה כרגע עבור המשולשים שהם במחלקה אחת. אחר כך אנחנו עושים אותו דבר עבור המחלקה השנייה. ניקח את הריבועים ונגדיר אותם כמחלקה החיובית, ואת כל השאר, המשולשים והצלבים, נשים במחלקה השלילית. ואז נבנה עוד מסווג - פונקצית סיווג - ברגרסיה לוגיסטית ונקרא לה h סימן עילי 2 של x, שבו השתיים העילי מציין שאנחנו עכשיו עושים את זה עבור המחלקה הריבועית כקבוצה החיובית. ואולי נקבל מסווג כזה. ולבסוף, אנחנו עושים אותו הדבר עבור המחלקה השלישית ונתאים מסווג שלישי שייקרא h סימן עילי 3 של x, ואולי זה ייתן לנו סף החלטה כזה לגבי קבוצת הצלבים. הוא יפריד בין הדוגמאות החיוביות והשליליות ככה. אז לסיכום מה שעשינו הוא שהתאמנו שלושה מסווגים. עבור i = 1, 2, 3, בנינו מסווג x סימן עליון i סימן תחתון תטא של x. שמנסה להעריך מהי ההסתברות ש-y שווה למחלקה i בהינתן x ועם פרמטרים תטא. נכון? אז במקרה הראשון, בבעיה הראשונה כאן, המסווג הזה למד להכיר את המשולשים. הוא קרא למשולשים הקבוצה החיובית, h סימן עילי 1 בעצם מנסה להעריך מהי ההסתברות ש-y שווה 1, בהינתן x ופונקציה עם וקטור פרמטרים תטא. ובאופן דומה, הפונקציה השניה מתייחסת לקבוצה המרובעת כלמחלקה החיובית ולכן מנסה לאמוד את ההסתברות ש-y = 2 וכן הלאה. אז עכשיו יש לנו שלושה מסווגים, שכל אחד מהם יודע לזהות אחת משלוש המחלקות. אז לסיכום, מה שעשינו הוא שבנינו מסווג h סימן עילי i של x שמממש רגרסיה לוגיסטית עבור כל אחת מהמחלקות וחוזה את ההסתברות ש-y שווה ל-i. כדי לעשות ניבוי, כאשר נקבל קלט חדש x, ואנחנו רוצים לעשות חיזוי לגביו, מה שאנחנו עושים זה פשוט להפעיל את כל שלושת המסווגים שלנו על הקלט x ואז לבחור את המחלקה עם הערך הגבוה ביותר. אנחנו בעצם פשוט בוחרים את המסווג, שאנחנו מאמינים שאותו אחד מתוך שלושת המסווגים שנותן תוצאה הכי בטוחה וטוען בהתלהבות שהוא מאמין שהדוגמה שייכת למחלקה שלו. אותו ערך של i הוא זה שנותן לנו את ההסתברות הגבוהה ביותר ולכן אנו חוזים של-y יש הערך הזה. ובכך סיימנו את נושא הסיווג הרב-מחלקתי ואת שיטת אחד-נגד-כולם. ועם הפטנט החביב הזה עכשיו אפשר לקחת את מסווג הרגרסיה הלוגיסטית ולגרום לו לעבוד גם על בעיות סיווג רבות-מחלקות.