בשלב הזה כבר ראיתם הרבה אלגוריתמים שונים של למידה. ואם אתם עוקבים אחר כל קטעי הוידאו האלה אתם כבר צריכים להחשיב את עצמכם כמומחים ברבות מטכניקות למידת המכונה המודרניות ביותר. אבל גם בקרב אנשים שמכירים אלגוריתם למידה מסוים, לעתים קרובות יש הבדל עצום בין מישהו שבאמת יודע איך ליישם את האלגוריתם הזה בצורה חזקה ויעילה, לבין מישהו שפחות מכיר חלק מהחומר שאני עומד ללמד, ולא ממש מבין איך ליישם את האלגוריתמים האלה עלול למצוא את עצמו מבזבז הרבה זמן בניסוי דברים שהם לא ממש הגיוניים. מה שאני רוצה לעשות הוא לוודא שאם אתם מפתחים מכונות למידה, שאתם יודעים איך לבחור אילו הן הדרכים המבטיחות ביותר ששווה לכם להשקיע בהם את הזמן שלכם. ובווידאו הזה ובקטעים הבאים אני עומד לתת לכם מספר עצות מעשיות, עצות והנחיות כיצד לעשות זאת. ובאופן קונקרטי, מה שנתמקד בו הוא השאלה הבאה, נניח שאתה מפתח מכונת למידה או מנסה לשפר את הביצועים של מערכת למידה ממוחשבת, איך אתה מחליט מה הם הכיוונים המבטיחים הבאים שכדאי לנסות? ... כדי להסביר את העניין, נמשיך להשתמש בדוגמה שלנו ללמידה כדי לחזות מחירי דירות. נניח שאתה מיישם ומסדיר רגרסיה ליניארית. וממזער את פונקצית העלות J. עכשיו נניח כי לאחר שהחלטת על הפרמטרים, אתה בודק את ההשערה שלך על קבוצה חדשה של בתים, ונניח שאתה מגלה שהאלגוריתם עושה טעויות ענקיות בחיזוי של מחירי דירות. השאלה היא מה כדאי לך עכשיו לנסות לשנות כדי לשפר את אלגוריתם הלמידה? יש הרבה דברים שאפשר לחשוב עליהם שיכולים לשפר את הביצועים של אלגוריתם הלמידה. דבר אחד שאפשר לנסות, הוא להשיג יותר דוגמאות אימון. מעשית, תחשוב, אולי, לערוך סקרים טלפוניים, או לעבור מדלת לדלת כדי לנסות לקבל נתונים נוספים על מחירים של בתים שונים. והדבר העצוב הוא שראיתי הרבה אנשים מבזבזים הרבה זמן באיסוף דוגמאות אימון נוספות, וחושבים, אם יש לנו פי שניים או פי עשרה דוגמאות האימון, זה בהחלט יעזור, נכון? אבל לפעמים ריבוי נתוני האימון לא ממש עוזר ובקטעי הווידאו הקרובים נוכל לראות מדוע, ואנחנו נראה איך אפשר להימנע מבזבוז של הרבה זמן באיסוף נתוני הכשרה במקומות שבהם זה פשוט לא יעזור. דברים אחרים שאפשר לנסות הם לנסות קבוצה קטנה יותר של תכונות. אז אם יש לך כמה תכונות כגון x1, x2, x3 וכן הלאה, אולי מספר רב של תכונות. אולי כדאי לך להשקיע את זמנך כדי לבחור בקפדנות חלק מסויים מהם כדי למנוע התאמת-יתר. או אולי אתה צריך להגדיר תכונות נוספות. אולי הקבוצה הנוכחית של תכונות איננה אינפורמטיבית דיה, וכדאי לאסוף נתונים נוספים כדי לייצר יותר תכונות. ושוב זהו סוג של פרויקט שיכול להגדיל עוד יותר פרויקטי ענק, אתם יכולים לדמיין הרצה של סקרים טלפוניים כדי לגלות יותר בתים, או סקרי קרקע נוספים כדי לברר פרטים נוספים על חלקות הקרקע וכן הלאה, בקיצור פרויקט ענק. וגם כאן, זה יהיה נחמד לדעת מראש אם זה הולך לעזור לפני שאנחנו מוציאים הרבה זמן בעשיית משהו כזה. אנחנו גם יכולים לנסות להוסיף תכונות פולינומיות, דברים כמו x2 בריבוע או מכפלות של תכונות, x1 כפול x2. כאמור, אנחנו יכולים לבלות די הרבה זמן בנסיונות להחליט, ואנחנו יכולים גם לנסות דברים אחרים כמו הקטנת פרמטר ההסדרה λ או הגדלתו. אז יש לנו תפריט גדול של אפשרויות כאלה, שחלקן הם דברים שבהיקף עד בקלות שישה חודשים או אפילו פרויקטים ארוכים יותר. למרבה הצער, השיטה הנפוצה ביותר שאנשים משתמשים בה כדי לבחור אחת מהם היא ללכת על תחושת בטן. מה שאנשים רבים יעשו הוא מין בחירה אקראית באחת מהאפשרויות הללו ואולי הם יאמרו, "אה, בוא נלך ונגדיל את סדרת האימון שלנו." ואז יבלו בקלות שישה חודשים באיסוף יותר נתוני אימון או אולי מישהו אחר יעדיף לומר, "ובכן, בואו נלך ונאסוף הרבה יותר תכונות על הבתים האלה בסדרת האימון." וקרה לי הרבה פעמים, לצערי לראות אנשים מבלים פשוטו כמשמעו 6 חודשים בעבודה על אחת מהדרכים האלה שהם החליטו עליהן די באקראי רק כדי לגלות שישה חודשים מאוחר יותר כי זו בעצם לא היתה הדרך הנכונה ללכת בה. למרבה המזל, יש טכניקה די פשוטה שיכולה לאפשר לך לשלול מהר מאוד חצי מהדברים ברשימה זו כאפשרויות סבירות לצעדים הבאים. ויש טכניקה פשוטה מאוד, שאם אתה מפעיל, יכולה בקלות לשלול רבות מהאפשרויות האלה, ואולי לחסוך לך הרבה זמן שהיית עלול לבזבז ברדיפה אחר משהו שפשוט לא יעבוד. בשני הסרטונים הבאים אחרי זה, אני מתכוון לדבר על איך מעריכים טיב של אלגוריתם למידה. ובסרטונים הבאים לאחר מכן, אני אדבר על הטכניקות האלה הנקראות אבחון מכונת למידה. והאבחון הוא מבחן שאפשר להריץ כדי לקבל תובנה על מה עובד ומה לא עובד באלגוריתם, מה שלעתים קרובות ייתן לכם תובנה לגבי אילו דברים כדאי לנסות כדי לשפר את הביצועים של אלגוריתם הלמידה. נדבר על דיאגנוסטיקה ספציפית בסרטונים הבאים בסדרה הזו. אבל אני רוצה להדגיש מראש שזה יכול לקחת זמן לעשות אבחון, לפעמים זה יכול לקחת די הרבה זמן ליישם אותו ולהבין אותו, אבל כדאי לעשות את זה וזה יכול להיות ניצול טוב מאוד של הזמן שלך כאשר אתה מפתח אלגוריתמי למידה, כי האבחון יכול לעתים קרובות לחסוך לך בזבוז של חודשים רבים של רדיפה אחרי מטרות שאפשר לגלות הרבה יותר מוקדם שפשוט לא יוליכו לתוצאות. אז בקטעי הווידאו הקרובים, אני אדבר על איך להעריך את אלגוריתם הלמידה שלך ואחרי זה אני אדבר על כמה שיטות אבחון שאני מקווה יאפשרו לך לבחור בצורה הרבה יותר יעילה דברים שימושיים לנסות אם המטרה שלך לשפר את מערכת הלמידה של המחשב.