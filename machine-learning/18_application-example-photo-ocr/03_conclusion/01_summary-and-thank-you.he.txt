ברוכים הבאים לסרטון האחרון של הקורס הזה בלמידת מכונה. עברנו על הרבה סרטונים שונים ביחד. בסרטון הזה אני רוצה לסכם במהירות את הנושאים העיקריים של הקורס הזה ולאחר מכן לומר כמה מילים בסוף וזה יהיה סיום הקורס. אז מה עשינו בקורס הזה השקענו הרבה זמן בדיבור על אלגוריתמים של למידה מבוקרת כמו רגרסיה ליניארית, רגרסיה לוגיסטית, רשתות עצביות, SVM. עבור בעיות שבהן יש לנו נתונים מתויגים ודוגמאות מתויגות כמו (x(i),y(i, ואנחנו גם השקענו די הרבה זמן בדיון בלמידה ללא השגחה כמו K-מרכזים, אישכול, ניתוח מרכיבים עיקריים לצמצום ממדי ואלגוריתמים לאיתור חריגים כאשר יש לנו רק נתונים לא מתויגים (x(i, למרות שאיתור חריגים יכול גם להשתמש בנתונים מתויגים כדי להעריך את האלגוריתם. אנחנו גם בילינו קצת זמן בשיחה על יישומים מיוחדים או נושאים מיוחדים כמו מערכות המלצה ולמידת מכונה בקנה מידה גדול כולל מערכות מקבילות כמו גם כמה יישומים מיוחדים כמו סיווג אובייקטים בעזרת חלונות נעים בראייה ממוחשבת. ולבסוף אנחנו גם בילינו די הרבה זמן בדיון על היבטים שונים של, וייעוץ על, בניית מערכת למידת מכונה. וזה כרוך בניסיון להבין מה גורם לאלגוריתם של למידת מכונה לעבוד או לא לעבוד. אז דיברנו על דברים כמו הטיה ושונות, וכיצד ההסדרה יכולה לעזור בבעיות שונוּת מסוימות. וגם השקענו זמן בשאלה של איך להחליט מה השלב הבא. איך לתעדף את השקעת הזמן כאשר מפתחים מערכת של למידת מכונה. דיברנו על הערכה של אלגוריתמי למידה, מדדי הערכה כמו דיוק וקליעה, ציון-F1, כמו גם היבטים מעשיים של הערכה כמו סדרות האימון, האימות הצולב והמבחן. וגם השקענו די הרבה זמן בהסברים איך מנפים או מדבגים אלגוריתמי למידה ואיך מוודאים שאלגוריתם למידה עובד. אז דיברנו על אבחון - דיאגנוסטיקה כמו עקומות למידה ודיברנו על דברים כמו ניתוח שגיאות וניתוח תקרה. וכל אלה הם כלים שונים שיכולים לעזור לכם להחליט מה לעשות הלאה וכיצד לבלות את זמנכם היקר כאשר אתם מפתחים מערכת של למידת מכונה. ובנוסף לכך שיש לכם עכשיו כלים של למידת מכונה לרשותכם, דהיינו ידיעה של המונחים והכלים של למידת מכונה כמו למידה בפיקוח ולמידה ללא פיקוח וכן הלאה, אני מקווה שעכשיו לא רק יש לכם הכלים התאורטיים, אלא שאתם יודעים איך ליישם את הכלים האלה ממש טוב כדי לבנות מכונות למידה רבות עוצמה. אז זהו זה. אלה היו הנושאים של הקורס הזה, ואם למדתם את הקורס עד סופו, אתם צריכים עכשיו להחשיב את עצמכם כמומחים בלמידה חישובית. כפי שאתם יודעים, למידת מכונה היא טכנולוגיה שיש לה השפעה עצומה על המדע, הטכנולוגיה והתעשייה. ואתם עכשיו מוסמכים היטב להשתמש בכלים האלה של למידת מכונה בצורה יעילה. אני מקווה שרבים מבוגרי הקורס ימצאו דרכים להשתמש בלמידת מכונה כדי לבנות מערכות מגניבות ויישומים מגניבים ומוצרים מגניבים. ואני מקווה שתמצאו דרכים להשתמש בלמידת מכונה לא רק <i> כדי לשפר את חייכם שלכם </i> אלא אולי באחד הימים תשתמשו בזה כדי לשפר גם את חייהם של רבים אחרים.. אני גם רוצה לומר לכם שהקורס הזה היה כיף גדול בשבילי ללמד, אז תודה לכם על זה. ולפני שנסיים, יש רק דבר אחד אחרון שרציתי לומר. והוא זה: זה היה לא כל כך מזמן, שאני עצמי הייתי סטודנט. וגם היום אני עדיין מנסה לקחת קורסים שונים כאשר יש לי זמן לנסות ללמוד דברים חדשים. ואני יודע כמה זמן שזה גוזל מכם ללמוד את החומר הזה. אני יודע שאתם כנראה בני-אדם עסוקים ויש הרבה, הרבה דברים אחרים שקורים בחיים שלכם. והעובדה שלמרות זאת מצאתם זמן או הקדשתם זמן לצפות בסרטונים האלה, רבים מקטעי הוידאו האלה פשוט לקחו שעות, נכון? והעובדה שרבים מכם הקדישו את הזמן הדרוש לעבור על השאלות ורבים מכם הקדישו את הזמן לעשות את תרגילי התכנות ואלה היו תרגילי תכנות ארוכים ומסובכים. רציתי להגיד תודה על כך. ואני יודע שרבים מכם עבדו קשה על הקורס הזה ורבים מכם השקיעו זמן רב בקורס הזה, שרבים מכם השקיעו את עצמם ממש בקורס הזה. אז אני מקווה שגם הרווחתם הרבה מהקורס הזה. ורציתי לומר: תודה רבה על היותכם סטודנטים בקורס הזה.