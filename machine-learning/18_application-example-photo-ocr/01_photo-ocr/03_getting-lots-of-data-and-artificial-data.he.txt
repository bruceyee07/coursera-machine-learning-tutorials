ראינו שוב ושוב כי אחת הדרכים האמינות ביותר ליצור מכונה חישובית בעלת ביצועים גבוהים היא לקחת אלגוריתם למידה בעל הטיה נמוכה ולאמן אותו על קבוצת אימון גדולה. אבל איפה אפשר להשיג נתוני אימון רבים כל כך? מתברר כי בלמידת מכונה יש רעיון מרתק שנקרא סינתזה (יצירה) מלאכותית של נתונים, זה אינו חל על כל בעיה, וכדי ליישם את זה על בעיה מסוימת, לעתים קרובות צריך קצת מחשבה וחדשנות ותובנה. אבל אם הרעיון הזה חל על הבעיה שאתה חוקר, זו יכולה לפעמים להיות דרך קלה להשיג קבוצת אימון ענקית לקלט עבור אלגוריתם הלמידה שלך. הרעיון של סינתזה מלאכותית של נתונים מורכב משתי וריאציות, הראשונה והעיקרית היא יצירת נתונים חדשים מאפס. והשניה היא, אם כבר יש לנו קבוצת אימון קטנה קיימת ואנחנו איכשהו מנסים להגדיל את קבוצת האימון או להשתמש בקבוצת אימון קטנה כדי להפוך אותה לקבוצה אימון גדולה יותר בסרטון זה נדון בשני הרעיונות האלה. כדי לדבר על הרעיון של נתונים מלאכותיים, הבה נשתמש בשלב זיהוי התווים של צינור ה-OCR של התמונה, נרצה לקחת את תמונת הקלט ולזהות בה את האות. אם נצא ונאסוף קבוצת נתונים מתויגת גדולה, הנה כך היא נראית. בדוגמה הספציפית הזו, בחרתי יחס גובה-רוחב ריבועי. אז אנחנו לוקחים יריעות של תמונות ריבועיות. והמטרה היא לקחת יריעת תמונה ולזהות את האות שבאמצע היריעה. ולשם הפשטות, אני מתכוון להתייחס לתמונות האלה כאל תמונות בדרגות אפור, ולא כתמונות צבעוניות. מתברר ששימוש בצבע לא עוזר כל כך בסוג הזה של בעיה. אז בהינתן משטח התמונה הזה, ברצוננו לזהות שזוהי תמונה של האות T. וכשניתנת תמונה זו, ברצוננו לזהות שהיא 'S'. כשניתנת הדמות הזו, אנחנו רוצים לזהות שמדובר ב'I', וכן הלאה. אז כל אלה הן דוגמאות של תמונות בלתי מעובדות. איך נוכל להשיג מתוך זה קבוצת אימון גדולה בהרבה? למחשבים מודרניים יש לעתים קרובות ספריית גופנים (פונטים) ענקית ואם אתה משתמש בתוכנת עיבוד תמלילים, תלוי במעבד התמלילים בו אתה משתמש, ייתכן שכל הגופנים האלה ורבים אחרים כבר יהיו כלולים בה. ולמעשה, אם נלך לאתרי אינטרנט שונים, נמצא ספריות ענק חינמיות של גופנים באינטרנט ונוכל להוריד סוגים רבים ושונים של גופנים, מאות ואולי אלפי גופנים שונים. אז אם אתה רוצה עוד דוגמאות אימון, דבר אחד שאתה יכול לעשות הוא פשוט לקחת תווים מגופנים שונים ולהדביק את התמונות האלה על רקעים אקראיים שונים. אז אתה יכול לקחת את ה-C הזה ולשים אותו על רקע אקראי. ואם תעשה כך, תהיה לך דוגמת אימון של התו C. אז אחרי עבודה מסוימת, אתם יודעים, זה קצת עבודה לסנתז נתוני אימון ריאליסטיים. אבל אחרי כמות מסוימת של עבודה, אתה יכול להשיג קבוצת אימון סינתטית כמו זאת. כל תמונה שמוצגת כאן מימין היא למעשה תמונה מסונתזת. בה לקחנו איזה גופן, אולי גופן אקראי שהורדנו מהאינטרנט והדבקנו תמונה של תו אחד או כמה תווים מהגופן הזה על איזשהו רקע אקראי זה או אחר. ואז אולי טשטשנו קצת את התמונה בעזרת מעבד תמונה, דהיינו, קצת מתיחה והגדלה וקצת סיבוב ואם תעשו את זה תקבלו קבוצת אימון סינתטית, כמו זו המוצגת כאן. וזו עבודה קשה, לצערי, זה דורש מחשבה ועבודה, על מנת לגרום לנתונים הסינתטיים להיראות מציאותיים, ואם תעשו עבודה מרושלת ביצירת הנתונים הסינתטיים אז זה באמת לא יעבוד טוב. אבל אם תסתכלו על הנתונים הסינתטיים כאן, הם נראים דומים להפליא לנתונים האמיתיים. וכך על ידי שימוש בנתונים סינתטיים נקבל למעשה אספקה בלתי מוגבלת של דוגמאות אימון לקבוצת אימון מלאכותית וכך, אם תשתמשו בזה כמקור לנתונים סינתטיים, תהיה לכם אספקה בלתי מוגבלת של נתונים ידועים כדי ליצור אלגוריתם למידה מושגחת עבור בעית זיהוי תווים. אז זו היא דוגמה של יצירת נתונים מלאכותיים שבה אתה בעצם יוצר נתונים חדשים מאפס, אתה פשוט יוצר תמונות חדשות לחלוטין מאפס. הגישה העיקרית האחרת לסינתזת נתונים מלאכותיים היא הגישה שבה אתה לוקח דוגמאות שכבר יש לך, שבה אנחנו לוקחים דוגמה אמיתית, אולי מהתמונה האמיתית, ואתה יוצר נתונים נוספים, כדי להגדיל את קבוצת האימון שלך. אז הנה תמונה של האות A מתוך תמונה אמיתית, לא תמונה מסונתזת, ואני שם את זה על גריד עם קווי רשת רק לצורך המחשה. בעצם לא אמורים להיות לנו כל הקוים האלה. אבל מה שאתה יכול לעשות הוא לקחת את האלפבית כאן, לקחת את התמונה הזו ולהכניס עיוותים מלאכותיים או קלקולים מלאכותיים לתוך התמונה, כך שיוכלו לקחת את התמונה של האות A וליצור ממנה 16 דוגמאות חדשות. אז בדרך זו אתה יכול לקחת קבוצת אימון קטנה ולהגדיל את קבוצת האימון כך שלפתע תהיינה לך הרבה יותר דוגמאות, כל אלה. ושוב, כדי לעשות את הדבר הזה בצורה טובה, זה דורש מחשבה וזה דורש תובנה כדי להבין מהם סוגי העיוותים הסבירים, או האם אלה הם דרכים טובות כדי לשפר ולהגדיל את קבוצת האימון, ובדוגמה הספציפית הזו של זיהוי תווים, השינויים האלה נראים כבחירה טבעית, אבל עבור יישומים אחרים של למידת מכונה, יכולים להיות שינויים שונים לגמרי שעשויים להיות הגיוניים יותר. הרשו לי להראות דוגמא אחת מתחום שונה לגמרי של זיהוי דבור אז בזיהוי דיבור, נניח שיש לך קטעי שמע, ואתה רוצה להבין מתוך קטעי השמע האלה מה היו המילים שאמרו בקטע. אז הבה נראה איך דוגמת אימון אחת נניח שיש לך דוגמת אימון אחת, של מישהו שאומר כמה מילים ספציפיות. בואו נשמיע את קטע השמע כאן. 0-1-2-3-4-5 בסדר, אז מישהו סופר מ-0 עד 5, ואתה רוצה לנסות ליישם אלגוריתם למידה כדי לנסות לזהות את המילים שנאמרו כאן. אז איך אנחנו יכולים להגדיל את קבוצת האימון? ובכן, דבר אחד שאנחנו יכולים לעשות הוא להכניס עיוותי אודיו נוספים לתוך סדרת הנתונים שלנו. אז כאן אני מתכוון להוסיף קולות רקע כדי לדמות רשת טלפוניה רועשת כשתשמעו צפצופים, זה בעצם חלק מפס הקול, הרמקולים בסדר גמור. אני אשמיע את זה עכשיו. 0-1-2-3-4-5. טוב, אז אתם יכולים להאזין לסוג כזה של קליפ ולהבין את הקולות. זה נראה כמו משהו ששווה להשתמש בו כדוגמת אימון. הנה עוד דוגמה, עם רעש רקע חזק. אפס, אחת, שתיים, שלש ארבע חמש אתם יודעים שומעים מכוניות, אנשים הולכים ברקע, הנה עוד אחת. אז אנחנו לוקחים את האודיו המקורי והנקי של מישהו אומר 0 1 2 3 4 5 ואז אנחנו יכולים אוטומטית לסנתז את דוגמאות האימון הנוספות האלה וכך להגדיל דוגמת אימון אחת לאולי ארבע דוגמאות אז תנו לי להשמיע גם את הדוגמה האחרונה הזו. 0-1-2-3-4-5, אז בעצם לקחנו רק דוגמה אחת, דהיינו היינו צריכים להתאמץ ולמצוא רק דוגמה אחת מתויגת של ה 0-1-2-3-4-5, ועל ידי סינתזה - ייצור מלאכותי של עיוותים, על ידי הוספה של קולות רקע, עכשיו הכפלנו את הדוגמה האחת הזו והפכנו אותה להרבה דוגמאות, הרבה יותר, פשוט על ידי הוספה אוטומטית של רעשי רקע לאודיו הנקי. רק מלה אחת של זהירות לגבי סינתזה של מידע על ידי הוספת עיוותים, אם אתם מנסים לעשות זאת בעצמכם, העיוותים שאתם מוסיפים צריכים לייצג את מקורות הרעש, או העיוותים, שאתם עשויים לראות אחר כך בקבוצת המדגם. אז לגבי דוגמת זיהוי התווים, אם אתם זוכרים, העיוותים שהוכנסו לקבוצה הם בעצם די סבירים, כי הצורה של האות A שנראית כמו זה, זו באמת דוגמה שנוכל לראות למעשה בקבוצת המדגם עם האות A. הצורה של האות בפינה הימנית למעלה, יכולה להיות צורה שמתקבל על הדעת שנראה. ולגבי אודיו, אז אנחנו אכן רוצים לזהות דיבור אפילו במקרה של קליטה סלולרית גרועה, ואפילו כשיש סוגים שונים של רעשי רקע, ולכן לגבי האודיו, אנחנו שוב מייצרים דוגמאות שהן למעשה מייצגות את הסוגים של דוגמאות שאותן אנחנו רוצים לסווג, או לזהות בצורה נכונה. בניגוד לכך, בדרך כלל זה לא יעיל להוסיף רעשי רקע אקראיים לדגימות שלך. אני לא בטוח שאתם יכולים לראות את זה, אבל מה שעשינו כאן הוא לקחת את התמונה, ולכל פיקסל, בכל אחת בארבע התמונות כאן, הוספנו רעש גאוסייני אקראי לכל פיקסל. לכל פיקסל, הבהירות של הפיקסל, פשוט הוספנו קצת, אולי, רעש גאוסייני אקראי לכל פיקסל. אז זה פשוט רעש חסר משמעות, כן? אז אלא אם כן אתה מצפה לראות רעשים כאלה בפיקסלים שלך בקבוצת המדגם שלך, לרעש אקראי חסר משמעות אין הרבה סיכוי להועיל לך אבל תהליך היצירה של דוגמאות סינתטיות הוא קצת אמנותי ולפעמים פשוט צריך לנסות ולראות מה עובד. ואם אתה מנסה להחליט אילו סוגים של עיוותים כדאי להוסיף, אז כדאי לחשוב על אילו סוגים משמעותיים של עיוותים כדאי להוסיף כך שתוכל ליצור דוגמאות אימון נוספות שתהיינה לפחות במידה מסוימת מייצגות את סוג הדוגמאות שאתה מצפה לראות בקבוצות המדגם שלך. לבסוף, כדי לסכם את הוידאו הזה, אני רוצה לומר עוד שתי מילים, לגבי הרעיון של לייצר המון מידע על ידי ייצור סינתטי. כמו תמיד, לפני שמבזבזים המון מאמץ, אתם מבינים, בניסיון להבין איך יוצרים דוגמאות למידה נוספות, זה יהיה בדרך כלל רעיון טוב לוודא שאכן יש לכם קבוצת אימון מוטה כמה שפחות, ואז אם יהיו לכם הרבה יותר דוגמאות זה יעזור. ודרך סטנדרטית לעשות את זה היא לשרטט את עקומת הלמידה, ולוודא שיש לך קבוצת אימון לא מוטה, וגם אלגוריתם בעל שונות גבוהה. או אם אין לך אלגוריתם סיווג בעל הטיה נמוכה, אתה יודע, יש דבר אחר ששווה לנסות והוא להתחיל להגדיל את מספר התכונות שאתה מסווג, להגדיל את מספר התכונות ברשת שלך, עד שבסופו של דבר יהיה לך אלגוריתם סיווג בעל הטיה נמוכה, ורק אז כדאי לך להשקיע מאמץ ביצירת קבוצת נתוני אימון מלאכותית גדולה, אז מה שאתה באמת צריך להימנע ממנו הוא להשקיע שבוע שלם או כמה חודשים בניסיון להבין איך לייצר ערכת נתונים מלאכותיים גדולה, רק כדי לגלות בסוף שהביצועים של האלגוריתם שלך בעצם לא משתפרים כל כך, אפילו עם ערכת נתונים ענקית. אז זו העצה הפשוטה שלי לגבי ערכות בדיקה שכדאי לכם קודם להשקיע זמן בערכת האימון שלכם לפני שתשקיעו הרבה זמן בהגדלת ערכת האימון הזו. עוד דבר, כשאני עובד על בעיות של למידת מכונה, שאלה אחת שאני לרוב שואל את הצוות שאני עובד איתו, שאני שואל הרבה פעמים את הסטודנטים שלי, היא כמה עבודה זה יצריך להשיג פי עשרה דוגמאות ממה שיש לנו. כאשר אני בתוך בעייה חדשה של למידת מכונה אני לעתים קרובות מאוד יושב עם הצוות ושואל בדיוק את השאלה הזאת, אני שאלתי את השאלה המון פעמים ואני מאוד מופתע כמה פעמים התשובה היתה ש... אתה יודע, זה באמת לא כל כך קשה, אולי כמה ימים לכל היותר, להגדיל פי עשרה את מספר הדגימות ממה שיש לנו כרגע עבור יישום של למידת מכונה, ולעיתים קרובות, אם אפשר להשיג פי עשרה דוגמאות אז תהיה דרך לעשות את האלגוריתם משופר בהרבה. אז, לכן, אם אי פעם תצטרפו לצוות המוצר שעובד על איזו שהיא בעיית למידת מכונה, זו היא שאלה טובה מאד לשאול את עצמך ולשאול את הצוות, ואל תהיו מאד מופתעים אם אחרי כמה דקות של סיעור מוחות, הצוות מוצא דרך להשיג ממש פי עשרה דוגמאות ואני חושב שאתה תהיה אז הגיבור של הצוות, מפני שאם יש לך פי עשרה יותר נתונים, בוודאי תוכל להשיג תוצאות הרבה יותר טובות. אז קיימות מספר דרכים להגדיל את קבוצת האימון, ובסרטון הזה התרכזנו בעיקר על הרעיונות של יצירת מידע יש מאין כמו בשימוש בפונטים אקראיים וכן הלאה, וכן ברעיון האחר של לקיחת דוגמה קיימת והוספת עיוותים שמגדילים ומרחיבים את קבוצת האימון. עוד כמה דוגמאות של שיטות להשיג עוד נתונים הם לאסוף נתונים או לתייג אותם בעצמך. אז חישוב מאיר עיניים שאני עושה הרבה פעמים הוא כמה דקות, או כמה שעות זה לוקח להשיג מספר מסוים של דוגמאות. פשוט שב וחשב, נניח שלוקח לי עשר שניות לתייג דגימה אחת. ונניח שעבור היישום שלנו, כרגע יש לנו 1000 דגימות מתויגות, אז פי עשרה מזה יהיה אם נניח היו לנו עשרת אלפים. דרך שנייה להשיג הרבה נתונים היא פשוט לאסוף את הנתונים ולתייג אותם בעצמך. מה שאני מתכוון זה שאני לעתים קרובות יושב ומחשב כדי להבין כמה זמן, אתם מבינים, בדיוק כמה שעות זה ייקח, כמה שעות או כמה ימים ייקח לי או למישהו אחר פשוט לשבת ולאסוף פי עשרה יותר נתונים ממה שיש לנו כרגע, על ידי איסוף הנתונים בעצמנו ותיוגם בעצמנו. אז, למשל, עבור יישום למידת המכונה שלנו, כרגע יש לנו 1,000 דוגמאות, אז M הוא 1000. אז מה שאנחנו עושים הוא לשבת ולשאול, כמה זמן בעצם ייקח לי לאסוף ולתייג דוגמה אחת. ולפעמים זה אולי ייקח לך, לדוגמא עשר שניות לתייג דוגמה חדשה, ולכן אם אני רוצה פי עשרה ממספר הדוגמאות, אני צריך לחשב. אם זה לוקח לי 10 שניות לייצר דוגמת אימון אחת. אז אם אני רוצה שיהיו לי פי 10 יותר נתונים, אז אני צריך 10,000 דוגמאות. אז אני עושה את החישוב, כמה זמן זה ייקח לתייג, לתייג ידנית 10,000 דוגמאות, אם זה לוקח לי 10 שניות לתייג דוגמה אחת. אז כשאתה עושה את החישוב, אני לעיתים קרובות, אתם תופתעו, באמת, כמה מעט, לפעמים כמה ימי עבודה, לפעמים מספר קטן של ימי עבודה, הרבה פעמים ראיתי שצוותים מאוד מופתעים לגלות בכמה מעט עבודה מדובר. פשוט להשיג עוד המון מידע, והתוספת הזו היא דרך לשפר את יישום הלמידה שלך ולתת לו דחיפה ענקית קדימה מבחינת הביצועים, וכך, לפעמים רק בזכות הדבר הזה שהצלחת לעשות, אתה הופך להיות לגיבור הצוות באיזה פרויקט פיתוח שיהיה, במה שהצוות שלך עובד עליו, כי זו יכולה להיות דרך ממש טובה לשיפור ביצועים. דבר שלישי ואחרון, לפעמים דרך טובה להשיג המון דוגמאות היא שימוש במה שנקרא בימינו מיקור המונים (crowd-sourcing). אז יש עכשיו כמה אתרים או שירותים שמאפשרים לך לשכור אנשים באינטרנט, שמוכנים בשכר לא יקר לתייג עבורך קבוצות אימון גדולות. אז הרעיון הזה של מיקור המונים, או תיוג באמצעות מיקור המונים, הוא דבר שיש עליו, כמובן, ספרות אקדמאית נרחבת, ויש לו כמה בעיות משלו וכו' בקשר לאמינות התיוג. אולי, אתם מבינים, מאות אלפי מתייגים ברחבי העולם, יסכימו לעבוד די בזול לסייע בתיוג נתונים עבורכם, ועד כמה שאני יודע, יש יותר מחלופה אחת. כנראה הטורקי המכני של אמזון הוא אופציית מיקור ההמונים הפופולרית ביותר עכשיו. זו לעתים קרובות לא מעט עבודה להגיע לתוצאות, אם אתה רוצה לקבל תוויות באיכות גבוהה מאוד, אבל לפעמים זו אופציה שגם היא שווה לשקול אם אתה רוצה לנסות לשכור אנשים רבים לא ביוקר באינטרנט,לתייג כמויות של נתונים בשבילך. אז בוידאו הזה דיברנו על הרעיון של סינתיזה של נתונים מלאכותיים, של יצירת נתונים חדשים מאפס, על ידי שימוש בגופנים אקראיים לדוגמא, או על ידי תגבור של ערכת אימון קיימת, כגון על ידי לקיחת דוגמאות מתויגות קיימות והכנסת עיוותים, כדי ליצור דוגמאות מתויגות נוספות. ולבסוף, דבר אחד שאני מקווה שתזכרו מתוך הוידאו הזה הוא הרעיון שאם אתה ניצב מול בעיה של למידת מכונה, בדרך כלל משתלם לעשות שני דברים. האחד הוא בדיקת סבירות בעזרת עקומות למידה, שנתונים נוספים אכן משפרים את המצב. ושנית, בהנחה שזה המקרה, לעתים קרובות כדאי לשבת ושאל את עצמך ברצינות: כמה קשה יהיה להשיג פי עשרה נתונים ממה שיש לך כרגע, ולא תמיד, אבל לפעמים, אתה עשוי להיות מופתע כמה קל זה יכול להיות, אולי כמה ימים, כמה שבועות של עבודה, וזו יכולה להיות דרך מצוינת לתת לאלגוריתם הלמידה שלך דחיפה ענקית בביצועים