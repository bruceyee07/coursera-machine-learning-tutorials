בסרטון הזה ובסרטונים הבאים אני רוצה לספר לכם על אפליקציה לדוגמא של למידת מכונה, או מקרה בוחן של יישום מכונת למידה שמתמקד סביב יישום שנקרא OCR מצילום. ישנן שלוש סיבות למה אני רוצה לעשות את זה, קודם כל אני רוצה להראות לכם דוגמה של כיצד ניתן לבנות מערכת מורכבת של למידת מכונה. שנית, רציתי לדבר על המושג של צנרת - עבודה טורית - של למידת מכונה וכיצד להקצות משאבים כאשר מנסים להחליט מה השלב הבא. וזה יכול להיות בהקשר שבו מפתח עובד לבדו על יישום גדול או שזה יכול להיות בהקשר של צוות מפתחים שמנסים לבנות יישום מורכב ביחד. וסיבה אחרונה, בעית ה-OCR מצילום נותנת לי תירוץ טוב לספר לכם על עוד כמה רעיונות מעניינים יותר בנושא למידה אלגוריתמית. אחד מהם הוא רעיונות של כיצד ליישם למידת מכונה לבעיות ראייה ממוחשבת, והשני הוא הרעיון של סינתזה - יצירה - של נתונים מלאכותיים, שנראה בעוד כמה סרטונים. אז בואו נתחיל בהסבר מהי בעית ה-OCR מצילום. OCR מצילום מדבר על זיהוי אופטי של תווים בתמונות. עם הצמיחה של הצילום הדיגיטלי ולאחרונה הצמיחה של הטלפונים הסלולריים שלנו שכוללים מצלמות, יש לנו עכשיו טונות של תמונות ויזואליות שאנחנו מצלמים בכל מקום. ואחד הדברים שמעניינים מפתחים רבים הוא איך לגרום למחשבים שלנו להבין את התוכן של התמונות האלה קצת יותר טוב. בעית ה-OCR מצילום מתמקדת בכיצד לגרום למחשבים לקרוא את הטקסט המופיע בתמונות שאנחנו מצלמים. בהינתן תמונה כזו, זה יכול להיות נחמד אם המחשב יהיה מסוגל לקרוא את הטקסט בתמונה הזו, כך שכשננסה לחפש את התמונה הזאת שוב נוכל להקליד את המילים "לולה בי" והמחשב יעלה את התמונה הזאת באופן אוטומטי, כך שלא נצטרך לבזבז המון זמן בלחפש בתוך אוסף התמונות שכולל אולי מאות אלפי תמונות. בעית OCR מצילום עושה בדיוק את זה, והיא עושה זאת בכמה צעדים. קודם כל, בהינתן תמונה, הוא מעיין בתמונה ומזהה היכן יש בה טקסט. אחר כך, אם הוא הצליח במשימה הזו, אז הוא צריך להסתכל על אזורי הטקסט האלה, למעשה לקרוא את הטקסט באותם אזורים, ובתקווה אם הוא קורא אותם נכון, אז הוא יחזיר לנו את התמלילים של הטקסט שמופיע בתמונה. בעוד OCR, או זיהוי תווים אופטי, של מסמכים סרוקים הוא בעיה קלה יחסית, OCR מצילום היום היא עדיין בעית למידת מכונה קשה מאוד, ואם נוכל לעשות את זה, לא רק שזה יכול לעזור למחשבים שלנו להבין טוב יותר את התוכן של התמונות שלנו, ישנם גם יישומים כמו לעזור לאנשים עיוורים, למשל, אם נוכל לספק לאדם עיוור מצלמה שיכולה להסתכל על מה שמולו, ופשוט תגיד לו את המילים שנמצאות על שלט הרחוב שלפניו. ויש גם חוקרים היום שעובדים על הבעייה הזו עם מערכות ניווט לרכב. לדוגמה, תדמיינו שהמכונית שלכם יכולה לקרוא את שלטי הרחובות ולעזור לכם לנווט אל היעד שלכם. כדי לבצע OCR מצילום, הנה מה שאנחנו יכולים לעשות. ראשית אנו צריכים לעבור על התמונה ולמצוא את האזורים שבהם יש טקסט בתמונה. מוצגת כאן דוגמה אחת של טקסט בתמונה שמערכת OCR מצילום עשויה למצוא. שנית, בהינתן מלבן שמסביב לאזור הזה של טקסט, אנו יכולים לעשות הפרדת תווים, זאת אומרת לקחת את תיבת הטקסט שאומרת "קניון ענתיקות" ולנסות לפלח את זה למיקום של תווים בודדים. ובסופו של דבר, לאחר שהפרדנו את התווים הבודדים, אנחנו יכולים להריץ מסווג שמסתכל על התמונות של תווים בודדים, ומנסה להבין אם התו הראשון הוא A, התו השני הוא N, התו השלישי הוא T , וכן הלאה, ועל ידי זה אנחנו מקווים שאפשר בסופו של דבר להבין שהכיתוב כאן הוא "הקניון של לולה בי לענתיקות" וכן עבור כמה מילים אחרות המופיעות בתמונה. אני צריך לומר שיש כמה מערכות OCR מצילום שעושות דברים עוד יותר מורכבים, כמו קצת תיקון שגיאות כתיב בסוף. אז אם, למשל, הפרדת התווים ומערכת זיהוי התווים אומרים שהם רואים את המילה c 1 e a n i n g. אז מערכת של תיקון של איות יכולה להגיד לנו שזו כנראה המילה 'cleaning' - ניקוי, ואלגוריתם זיהוי התווים פשוט טעה והחליף את האות l קטנה בספרה 1. אבל לצורך מה שאנחנו רוצים לעשות בסרטון הזה, בואו נתעלם מהשלב האחרון הזה ופשוט נתמקד במערכת שעושה את שלושה השלבים של זיהוי טקסט, הפרדת תווים, וזיהוי תווים. מערכת כזו היא מה שאנו מכנים צינור של מכונת למידה. בפרט, הנה תמונה המציגה צינור של OCR מצילום. יש לנו תמונה, שמוזנת אל תוך מערכת זיהוי של אזורי טקסט, שמוזן לשגרה של הפרדת תווים - מציאת תווים נפרדים בטקסט - ואז לזיהוי התווים האלה. במערכות למידה מורכבות רבות, סוגים כאלה של צינורות הם נפוצים, ובהם ייתכנו מודולים מרובים - בדוגמה הזו, זיהוי טקסט, הפרדת תווים, זיהוי תווים - כל אחד מהם עשוי להיות מרכיב של מכונת למידה, או לפעמים הוא יכול להיות רכיב שאיננו של מכונת למידה אלא איזושהי קבוצה של מודולים שפועלים טורית - בזה אחר זה - על איזו פיסת נתונים על מנת לייצר את הפלט הרצוי, שבמקרה של OCR מצילום הוא למצוא את תמליל הטקסט שהופיע בתמונה. כשמעצבים מערכת למידה חישובית אחת ההחלטות החשובות ביותר תהיה לעתים קרובות איזה מין צינור אתה בדיוק רוצה לבנות. במילים אחרות, בהינתן בעיית OCR מצילום, איך לשבור את הבעיה הזאת לרצף של מודולים שונים. ולעיצוב של הצינור ולביצועים של כל אחד מהמודולים שלו יהיו בדרך כלל השפעה גדולה על הביצועים הסופיים של האלגוריתם. כשיש צוות של מהנדסים שעובדים על בעיה מהסוג הזה, זה שכיח מאוד שחברי צוות שונים עובדים על מודולים שונים. אז אני יכול בקלות לדמיין שזיהוי של תווים יכול להיות בקלות מבוצע על ידי בין 1 ל-5 מהנדסים, והפרדת תווים על ידי אולי עוד 1-5 מהנדסים, וזיהוי תווים על ידי עוד 1-5 מהנדסים, ולכן צינור כזה מציע הרבה פעמים דרך טבעית לחלק את עומס העבודה בין חברי צוותי ההנדסה השונים. למרות שכמובן, כל העבודה הזאת יכולה להיעשות על ידי אדם בודד, אם ככה אתם מעדיפים לעשות את זה. במערכות למידה מורכבות, הרעיון של צינור, של צינור של מכונת למידה, הוא די נפוץ. ומה שראיתם עכשיו היא דוגמה ספציפית של איך צינור של OCR מצילום יכול לעבוד. בסרטונים הקרובים אספר לכם קצת יותר על הצינור הזה, ונמשיך להשתמש בו כדוגמא כדי להמחיש - לדעתי - עוד כמה מושגים מרכזיים של למידה ממוחשבת.