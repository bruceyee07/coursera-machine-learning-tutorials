אז עכשיו אתם מכירים את הרגרסיה הליניארית עם משתנים מרובים. בסרטון זה, אני רוצה לספר לכם קצת על בחירה של תכונות ואיך אפשר לקבל אלגוריתמי למידה שונים, לפעמים חזקים מאוד, על ידי בחירת תכונות מתאימות. ובמיוחד אני גם רוצה לספר לכם איך הרגרסיה הפולינומית מאפשרת לכם להשתמש במנגנונים של הרגרסיה הליניארית כדי להתאים פונקציות מאוד מסובכות, ואפילו מאוד לא ליניאריות. בואו ניקח את הדוגמה של ניבוי מחיר בתים. נניח שיש לך שתי תכונות, החזית והעומק של הבית. אז הנה תמונת הבית שאנחנו מנסים למכור. אז, החזית מוגדרת כמרחק הזה שהוא בעצם רוחב או אורך החלקה שלך ועומק הבית הוא כמה עמוק הנכס שלך, אז הנה החזית, והנה העומק. זה נקרא חזית ועומק. אתה יכול לבנות מודל רגרסיה ליניארית כמו זה שבו החזית היא התכונה הראשונה שלך, x1 והעומק הוא התכונה השנייה שלך, x2, אבל כאשר אתה מיישם רגרסיה ליניארית, אתה לא בהכרח חייב להשתמש רק בתכונות הנתונות האלה x1 ו-x2. מה שאפשר לעשות הוא בעצם ליצור תכונות חדשות בעצמך. אז אם אני רוצה לחזות את המחיר של הבית, מה שאני יכול לעשות במקום זה הוא להחליט שמה באמת קובע את גודל הבית הוא שטח הבית או שטח הקרקע. אז אני יכול ליצור תכונה חדשה. אני אקרא לתכונה הזו פשוט x והוא מציין חזית כפול עומק. זהו סימן הכפל. זה חזית x עומק, כי זה שטח הקרקע שיש לי וכך אני יכול לבחור את ההשערה שלי באמצעות תכונה אחת בלבד שהיא שטח הקרקע שלי, נכון? כי השטח של מלבן כידוע הוא המכפלה של אורך ברוחב. אז לפי התובנות שלך לגבי בעיה מסוימת, במקום לקחת את התכונות שבמקרה קיבלנו, לפעמים על ידי הגדרת תכונות חדשות אפשר באמת לקבל מודל טוב יותר. קשור קשר הדוק עם הרעיון של בחירת התכונות שלך הוא הרעיון שנקרא רגרסיה פולינומית. נניח שיש לך נתוני מחיר לבתים שנראים כך. אז יש כמה דגמים שונים להם אפשר להתאים את זה. דבר אחד שאפשר לעשות הוא להתאים מודל פרבולי כזה. כי לא נראה שקו ישר יתאים לנתונים האלה בצורה טובה מאוד. אז אולי תרצה להתאים מודל פולינומי ריבועי כזה שבו אתה חושב שהגודל, שבו אתה חושב שהמחיר הוא פונקציה ריבועית ואולי זה ייתן לך התאמה לנתונים שנראית ככה. אבל אז אתה עשוי להחליט שהמודל הריבועי הזה הוא ממש לא הגיוני כי פונקציה ריבועית בסופו של דבר חוזרת ויורדת, ואנחנו לא חושבים שמחירי הדירות ירדו כאשר הגודל שלהם עולה יותר מדי למעלה. טוב, אז אולי נוכל לבחור מודל פולינומי אחר ולבחור להשתמש במקום זה בפולינום מדרגה שלוש, ואז עכשיו יש לנו מונח כזה מדרגה שלישית ואנחנו מתאימים את זה, ואולי נקבל מודל כזה, ואולי הקו הירוק הזה מתאים לנתונים קצת טוב יותר ולא יגרום בסופו של דבר למחיר לרדת. אז איך באמת מתאימים מודל כזה לנתונים שלנו? בעזרת המנגנון של רגרסיה לינארית רב-משתנית, אנו יכולים לעשות זאת בעזרת שינוי פשוט למדי לאלגוריתם שלנו. הצורה של ההשערה היא כזו שאנחנו יודעים איך ההתאמה נראית, אם נאמר h של x שווה לתטא-0 פלוס תטא-1 כפול x1 ועוד תטא-2 כפול x2 ועוד תטא-3 כפול x3. ואם אנחנו רוצים להתאים את המודל המעוקב שסימנתי כאן בירוק, מה שאנחנו אומרים הוא שלחזות את מחיר הבית, זה תטא-0 פלוס תטא-1 כפול גודל הבית פלוס תטא-2 כפול גודל הבית בריבוע. אז המונח הזה שווה למונח הזה. ואז פלוס תטא-3 כפול גודל הבית בשלישית מוסיף את המונח השלישי. כדי למפות את שתי ההגדרות זו לזו, ובכן, הדרך הטבעית לעשות זאת היא להגדיר את התכונה הראשונה x1 להיות גודל הבית, ולהגדיר את התכונה השנייה x2 להיות ריבוע הגודל של הבית, ולהגדיר את התכונה השלישית x3 להיות גודל הבית בשלישית. ופשוט על ידי בחירה של שלוש התכונות בדרך זו ויישום המנגנון הרגיל של רגרסיה ליניארית, אני יכול להתאים את המודל הזה ולקבל התאמה מעוקבת לנתונים שלי. אני רק רוצה להדגיש עוד דבר אחד, והוא שאם אתה בוחר את התכונות שלך בצורה כזו, אז הסְקֵיילינג או המשקול של התכונות הופך להיות מאוד חשוב. אז אם גודל הבית נע בין אחת לאלף, נניח, מאחת עד אלף רגל מרובע, נניח, אז גודל ריבוע הבית ינוע בין אחת למיליון, הריבוע של אלף, והתכונה השלישית שלך x מעוקב, סליחה, התכונה השלישית שלך שהיא x3, שהערכים שלה בגודל הבית בשלישית, ינוע בין אחת לביו עשר בתשיעית, ולכן אלה שלוש תכונות שמקבלות טווחים שונים מאוד של ערכים, ולכן חשוב לעשות משקול של התכונות אם אתם משתמשים בירידה במדרון כדי להגיע לטווחים דומים של ערכים. לבסוף, הנה עוד דוגמה אחת לאופן שבו יש לך אפשרויות בחירה רבות באילו תכונות אתה משתמש. מוקדם יותר דיברנו על כך שמודל פונקציה ריבועית אולי לא יהיה אידיאלי, כי אולי אתה יודע שהמודל הריבועי מתאים טוב לנתונים, אבל הפונקציה הריבועית עולה ואז יורדת ואנחנו באמת לא רוצים, נכון, שמחירי הדירות ירדו , לחזות את זה, כשגודל הדירות עולה. אבל במקום ללכת למודל פונקציה מדרגה שלישית, יש לך אולי אפשרויות אחרות של תכונות ויש אפשרויות רבות. רק כדי לתת דוגמה נוספת של בחירה סבירה, בחירה סבירה אחרת יכולה להיות נאמר שמחיר הבית הוא תטא-0 פלוס תטא-1 כפול הגודל, ונוסיף תטא-2 כפול השורש הריבועי של הגודל, בסדר? אז פונקציית השורש הריבועי היא סוג כזה של פונקציה, ואולי יהיה איזה סט ערכים של תטא-1, תטא-2, תטה-3, שיאפשר לך להתאים את המודל הזה עבור עקומה שנראית ככה, עולה, קצת משתטחת אבל לא חוזרת ויורדת. וכך, על ידי תובנה, במקרה זה, לגבי הצורה של פונקציית השורש הריבועי, ולצורת הנתונים, על ידי בחירת תכונות שונות, אתה יכול לפעמים לקבל מודלים טובים יותר. בסרטון הזה, דיברנו על רגרסיה פולינומית. כלומר, איך להתאים פולינום, לדוגמא פונקציה ריבועית, או פונקציה מדרגה שלישית, לנתונים שלך. העלינו גם את הרעיון הזה, שיש לך אפשרות לבחור באילו תכונות להשתמש, כגון במקום להשתמש ברוחב ובעומק הבית, אולי, אתה יכול להכפיל אותם כדי לקבל תכונה שמקפלת את שניהם, שטח הקרקע של הבית. אם זה נראה קצת מבלבל, כי עם כל התכונות השונות האלה, אז איך מחליטים באילו תכונות להשתמש. מאוחר יותר בקורס, נדבר על אלגוריתמים מסוימים שיבחרו באופן אוטומטי את התכונות שבהן נשתמש, כך שהאלגוריתם יסתכל בנתונים ויבחר עבורנו באופן אוטומטי האם כדאי להשתמש בפונקציה ריבועית, או פונקציה מדרגה שלישית, או משהו אחר. אבל עד שנגיע לאותם אלגוריתמים, לעכשיו אני רק רוצה שתהיו מודעים לכך שיש לכם אפשרות לבחור באילו תכונות להשתמש, ועל ידי עיצוב תכונות שונות אתם יכולים להתאים פונקציות מורכבות יותר לנתונים שלכם מאשר פשוט להתאים קו ישר לנתונים בפרט אתם יכולים להשתמש גם בפונקציות פולינומיות ולפעמים על ידי תובנה מתאימה לגבי התכונה תוכלו לקבל מודל הרבה יותר טוב עבור הנתונים שלכם.