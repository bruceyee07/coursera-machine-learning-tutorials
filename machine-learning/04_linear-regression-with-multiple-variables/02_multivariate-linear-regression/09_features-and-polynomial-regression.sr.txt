Sada znate za linearnu regresiju sa više varijabli. U ovome videu bih želeo da vam kažem nešto o izboru osobina koje imate i kako možete da dobijete različite algoritme učenja, ponekad veoma moćne, birajući odgovarajuće osobine. Posebno želim da vam kažem o tome da vam polinomska regresija dozvoljava korištenje mašinerije linearne regresije da se primeni na veoma komplikovanim, čak i na nelinearnim funkcijama. Uzmimo primer predviđanja cene kuće. Recimo da imate dve osobine, širina kuće i dubina kuće. Dakle, ovo je slika kuće koju prodajemo. Širina je definisana kao ovo rastojanje, u osnovi to je širina ili dužina koliko je široka vaša parcela, plac koji posedujete, a dubina kuće je koliko je dubok vaš posed, dakle, ovo je širina, ovo je dubina. Imate dve osobine zvane širina i dubina. Mogli biste da napravite model linearne regresije kao što je ovaj, gde je širina vaša prva osobina x1 a dubina je vaša druga osobina x2. Međutim, dok primenjujete linearnu regresiju, ne morate obavezno da koristite samo x1 i x2 osobine koje ste dobili. Ono što možete da uradite 
je da napravite nove osobine. Pa, ako želim da predvidim cenu kuće, ono što bih mogao da uradim je da izaberem šta stvarno određuje veličinu kuće, to je površina zemlje koju posedujem. Tako, mogu da napravim novu osobinu. Tu osobinu ću da nazovem x što je širina puta dubina. Ovo je znak množenja. To je širina puta dubina jer je to površina koju posedujem i tada bih mogao da odaberem moju hipotezu ovako, koristeći samo jednu osobinu a to je površina moga placa, u redu? Jer je površina pravougaonika, znate već, proizvod dužine i širine. Dakle, u zavisnosti od toga kakav uvid imate u određeni problem, pre nego da samo uzmete osobine sa kojima ćemo da počnemo, ponekad će definisanje novih osobina da poboljša model. Slično ideji odabira vaših osobina je ova ideja zvana polinomska regresija. Recimo da imate skup podataka o 
cenama nekretnina, kao što je ovaj. Postoji par različitih modela na 
kojima možete da primenite ovo. Jedna stvar koju možete da uradite je 
da pridružite kvadratni model kao ovaj. Izgleda da prava linija 
ne odgovara baš najbolje. Možda želite da pridružite kvadratni model kao što je ovaj gde veličinu, gde cenu smatrate kvadratnom funkcijom i možda vam to da, znate, odgovara podacima koji izgledaju tako. Ali možda odlučite da vaš kvadratni model nema smisla jer kvadratna funkcija eventualno, ova funkcija se vraća dole i, dakle, ne mislimo da cene nekretnina treba da 
opadaju sa porastom veličine. Pa možda bismo mogli da odaberemo drugačiji polinomski model i umesto toga odaberemo kubnu funkciju, gde sada imamo član trećeg stepena i to uklapamo, možda dobijemo ovakav model, i možda zelena linija nekako više odgovara podacima jer eventualno, ne opada. Pa kako onda uklapamo model 
kao ovaj sa našim podacima? Koristeći mehanizam viševarijantne linearne regresije možemo da uradimo ovo sa veoma 
jednostavnim izmenama algoritma. Oblik hipoteze, znamo kako da podesimo, izgleda ovako, gde kažemo h(x) je teta0 plus teta1 x1 plus 
teta2 x2 plus teta3 x3. A ako želimo da uklopimo kubni model koji je uokviren zelenom, ono što imamo je, da bismo predvideli cenu kuće, to je teta0 plus teta1 puta veličina kuće plus teta2 puta kvadrat veličine kuće, pa je ovaj član jednak ovome, a onda plus teta3 puta kub veličine kuće, to daje ovaj treći član. Da biste uskladili ove dve definicije, pa, prirodan način da to uradite je da postavite prvu osobinu x1 da bude veličina kuće, postavite drugu osobinu x2 da bude kvadrat veličine kuće i postaviti treću osobinu x3 da bude kub veličine kuće. Birajući te moje tri osobine na ovaj način i primenjujući mehanizam linearne regresije, mogu da podesim ovaj model i dobijem da kubni model odgovara mojim podacima. Želim da vam ukažem na još jednu stvar, a to je da, ako odaberete osobine kao što su ove, njihovo skaliranje postaje veoma važno. dakle, ako je opseg veličina kuća od jedan do hiljadu, znate, od jedan do hiljadu kvadratnih fita, recimo, tada će kvadrat veličine kuće da bude u opsegu od jedan do milion, kvadrat od hiljadu, a vaša treća osobina x na kub, oprostite, vaša treća osobina x3, a to je veličina kuće na kub, će da bude u opsegu od jedan do deset na devetu, i tako se te tri osobine nalaze u veoma različitim opsezima vrednosti, a tu je važno da se primeni skaliranje osobina, ako koristite gradijent opadanja, da bi bile u uporedljivim opsezima vrednosti. Konačno, evo poslednjeg primera kako imate širok opseg izbora osobina koje ćete da koristite. Ranije smo govorili o tome zašto kvadratni model kao ovaj ne bi mogao da bude savršen jer kvadratni model može da odgovara podacima ali kvadratna funkcija opada a nama to ne treba, u redu, cene kuća koje opadaju, da se to predvidi, sa porastom veličina kuća. Ali pre nego što idemo sa kubnim modelom, postoje možda i neki drugačiji izbori osobina a postoji mnogo mogućih izbora. Da bih vam dao drugačiji primer nekog razumnog izbora, drugi razuman izbor bi mogao da bude, ako kažemo da cena jedne kuće ke teta0 plus teta1 puta veličina i onda plus teta2 puta kvadratni koren veličine, u redu? Dakle, funkcija kvadratnog korena je ova vrsta funkcije i možda postoje neke vrednosti teta1, teta2 i teta3 koje će vam omogućiti da za ovaj model, za krivu koja izgleda ovako i, znate, ide gore, nekako se izravna malo ali nikada se ne vraća dole. I tako, imajući uvid u, u ovome slučaju, oblik funkcije kvadratnog korena, u oblik podataka, birajući različite osobine, 
ponekad možete da dobijete bolje modele. U ovome videu smo 
govorili o polinomskoj regresiji. A to je, kako da uklopimo polinom, kao što je kvadratna funkcija ili kubna funkcija, sa vašim podacima. Zbog čega je još značajna ova ideja, sada imate izbor toga koje osobine da koristite, kao što su, umesto da koristite širinu i dubinu kuće, možda biste mogli da ih pomnožite i da dobijete osobinu koja oslikava površinu kuće. U slučaju da vam se ovo učini da je pomalo zbunjujuće, svi ti različiti izbori osobina, 
kako da odlučite koje osobine da koristite. Kasnije na ovome kursu ćemo da govorimo o nekim algoritmima koji automatski biraju koje osobine da koristite tako da možete da imate algoritam koji prođe kroz podatke i automatski vam izabere da li da odaberete kvadratnu funkciju ili kubnu funkciju ili nešto drugo. Ali dok ne dođemo do tih algoritama, samo želim da budete svesni da imate izbor toga koje osobine da koristite a izborom različitih osobina možete da uklopite složenije funkcije sa vašim podacima, od samo prave linije sa vašim podacima i posebno, možete da primenite polinomske funkcije a takođe, ponekad pogodan uvid u to kakve su osobine, daje mnogo bolji model vašim podacima.