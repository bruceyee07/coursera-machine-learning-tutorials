בסרטון הזה אני רוצה לדבר על פרט אחד אחרון של אלגוריתם האשכולות K-מרכזים שהוא כיצד לבחור את מספר האשכולות, איך לבחור את הערך של הפרמטר K. למען האמת, אין למעשה דרך ממש טובה לענות על זה או לעשות את זה באופן אוטומטי והדרך הנפוצה ביותר לבחירת מספר האשכולות היא עדיין הבחירה הידנית לאחר הסתכלות חזותית או על ידי הסתכלות על הפלט של אלגוריתם אשכולות קודם או משהו דומה לזה. אבל שואלים אותי את השאלה הזו די הרבה, איך אתה בוחר את מספר האשכולות, ולכן אני רוצה לומר לכם מהן הדעות המקובלות כיום בעניין, למרות שכאמור הדבר הנפוץ ביותר הוא בעצם לבחור ידנית את מספר האשכולות. חלק גדול מהסיבה בגללה זה לא תמיד קל לבחור את מספר האשכולות הוא שזה הרבה פעמים באמת לא ידוע כמה אשכולות יש בנתונים. כשמסתכלים על הנתונים האלה, חלק מכם עשויים לראות ארבעה אשכולות וימליצו על שימוש ב-K שווה ל-4. וחלק מכם עשויים לראות שני אשכולות ויציעו K שווה 2 ואחרים עשויים לראות שלושה אשכולות. אז כשאני מסתכל על הנתונים כאן, המספר האמיתי של אשכולות באמת נראה לי מעורפל, ואני לא חושב שיש תשובה אחת נכונה. וזה חלק מלמידה לא מושגחת. אין לנו תוויות, ולכן אין תמיד תשובה ברורה וחדה. וזה גם אחד מהדברים שעושים את זה קשה יותר למצוא אלגוריתם אוטומטי לבחירת מספר האשכולות. כאשר אנשים מדברים על דרכים לבחור את מספר האשכולות, שיטה אחת שאנשים מדברים עליה לפעמים היא משהו שנקרא שיטת המרפק. תנו לי לספר לכם קצת על זה, ואז להזכיר כמה יתרונות שלה, וגם חסרונות. אז בשיטת המרפק, מה שאנחנו הולכים לעשות הוא לשנות את K, את המספר הכולל של אשכולות. אז אנחנו נריץ את K-מרכזים עם אשכול אחד, וכל הדוגמאות שלנו תשויכנה לאשכול אחד, ואז נחשב את פונקצית העלות או את פונקצית העיוות J ונתווה את המחיר כאן. ואז נריץ את K-מרכזים עם שני אשכולות, אולי עם מספר רב של אתחולים אקראיים, ואולי לא. אבל עם שני אשכולות אנחנו אמורים לקבל, בתקווה, עיוות קטן יותר, ונתווה גם אותן כאן. ואז נפעיל את K-מרכזים עם שלושה אשכולות, ובתקווה, נקבל עיוות אפילו יותר קטן ונשרטט אותו כאן. ואז נריץ את K-מרכזים עם K שווה ארבע, חמש וכן הלאה. וכך אנו מקבלים עקומה שמראה כיצד העיוות יורד ככל שאנו מגדילים את מספר האשכולות. אז אנחנו מקבלים עקומה שנראית אולי ככה. וכשמסתכלים על העקומה הזו, שיטת המרפק אומרת "טוב, בואו נסתכל על הגרף הזה. נראה שרואים כאן בבירור מרפק". רואים, זה אנלוגי לזרוע האדם שבה אם נדמיין שאנחנו מושיטים את היד, אז כאן זה מפרק הכתף שלך, כאן זה מפרק המרפק, ואני מניח שהיד נמצאת כאן בקצה. אז זוהי שיטת המרפק. אז אתה מוצא סוג של תבנית, שבה העיוות יורד במהירות מ-1, ל-2 ול-3, ואז מגיעים למרפק ב-3, ולאחריו העיוות יורד לאט מאוד. ואז אתה אומר לעצמך, אולי שלושה אשכולות הוא המספר הנכון של אשכולות, כי כאן זה המרפק של העקומה הזו, נכון? העיוות יורד במהירות עד K שווה 3, ובעצם יורד לאט מאוד אחרי זה. אז בואו ניקח K שווה 3. אם אתה מפעיל את שיטת המרפק, ואתה אכן מקבל גרף שנראה ממש כך, אז זה די טוב, וזו תהיה דרך סבירה לבחור את מספר האשכולות. מתברר ששיטת המרפק הרבה פעמים לא יעילה, ואחת הסיבות לכך היא שאם משתמשים בה על בעית אשכולות אמיתית, אז לעתים די קרובות מקבלים עקומה כזו שנראית הרבה פחות ברורה, אולי משהו כזה. וכשמסתכלים על זה אי אפשר לדעת בבירור, אין מרפק ברור, אלא נראה שהעיוות יורד בקצב יותר קבוע, אז אולי 3 הוא מספר טוב, ואולי 4 הוא מספר טוב, ואולי גם 5 לא רע. אז אם באמת עושים את זה והגרף נראה כמו זה משמאל אז זה נהדר. זה נותן לך תשובה ברורה, אבל לעתים קרובות, אנחנו מקבלים גרף שנראה כמו זה מימין ולא ברור איפה המיקום הנכון של המרפק. וזה עושה את זה יותר קשה לבחור את מספר האשכולות באמצעות השיטה הזו. אז אולי סיכום מהיר של שיטת המרפק הוא שזה שווה את המאמץ לנסות אבל אני לא הייתי תולה תקוות גדולות מאוד בכך שהיא תעבוד על בעיה ספציפית. לבסוף, הנה עוד דרך לחשוב על איך לבחור את הערך של K, הרבה פעמים אנשים מפעילים את K-מרכזים כדי לקבל אשכולות שישמשו למטרה כלשהי אחר כך, לאיזו מטרה ידועה בהמשך הדרך. לדוגמא, הם רוצים להשתמש בK-מרכזים כדי לעשות פילוח שוק, כמו בדוגמה של חולצות הטריקו שדיברנו עליה. או אולי הם רוצים שK-מרכזים יארגן את אשכולות המחשבים בצורה טובה יותר, או אולי אתה בונה אשכולות למטרה אחרת, ואם כך המטרה עצמה, כגון פילוח השוק, אם היא נותנת לך מטרה, אז לעתים קרובות דרך טובה יותר לקבוע את מספר האשכולות היא לראות עד כמה ישרתו מספרים שונים של אשכולות את המטרה הזו בהמשך הדרך. בואו נסתכל על דוגמה ספציפית. בואו נחשוב שוב על הדוגמה של חולצות טריקו וננסה להחליט, האם אנחנו רוצים שלושה גדלים של חולצות טריקו? אם כן, נבחר K שווה 3, ואז נקבל אולי חולצה קטנה, בינונית וגדולה. אבל אפשר גם לבחור K שווה 5, ואז נוכל אולי לקבל את הגדלים זעירה, קטנה, בינונית, גדולה וענקית. אז בעצם אפשר לבחור 3 גדלים, או 4 או 5. אפשר לבחור גם ארבעה, אבל כאן הראיתי רק שלושה וחמישה, פשוט כדי לפשט את השקופית הזאת. אז אם נריץ את K-מרכזים עם K שווה 3, אולי נקבל את זה כגודל קטן ואת זה כגודל מדיום וזה כגודל הגדול. ולעומת זאת אם נריץ אותו עם 5 אשכולות, אולי נקבל את זה כזעיר, זה כקטן, זה מדיום, זה גדול וזה ענק. והדבר הנחמד בדוגמה הזו הוא שהוא נותן לנו דרך שונה לבחור אם אנחנו רוצים 3 או 4 או 5 אשכולות, ובפרט, מה שאפשר לעשות הוא לחשוב על זה מנקודת המבט של עסקי חולצות הטי, ולשאול: "אז אם יש לי חמישה גדלים, אז כמה טוב תתאמנה החולצות ללקוחות או כמה חולצות אני יכול למכור? כמה מאושרים יהיו הלקוחות שלי?" מה שבאמת הגיוני, מנקודת המבט של עסקי חולצות הטריקו, הוא האם אני רוצה יותר גדלים של חולצות טריקו כך שהחולצות תתאמנה יותר טוב ללקוחות. או האם אני רוצה פחות גדלים של חולצות טריקו כך שאצטרך לייצר פחות גדלים של חולצות, וכך אוכל למכור אותם ללקוחות יותר בזול. אז הביזנס של חולצות טריקו עשוי לתת לך דרך להחליט בין שלושה אשכולות לבין חמישה אשכולות. זה נותן לכם דוגמה כיצד המטרה שנמצאת מאוחר יותר בתהליך, כמו הבעיה של להחליט כמה גדלים של חולצות לייצר, איך המטרה הזו יכולה לתת לך הערכה לבחירת מספר האשכולות. לאלו מכם שעושים את תרגילי התכנות, כשתראו את תרגיל התכנות של השבוע הנקרא K-מרכזים אסוציאטיבי, זה תרגיל של דחיסת תמונה באמצעות K-מרכזים. אז כשתנסו לבחור בכמה אשכולות להשתמש עבור הבעיה הזו, אתם יכולים להשתמש במדד הערכה של דחיסת תמונה כדי לבחור את מספר האשכולות K. כמה טוב אתם רוצים שהתמונה תיראה, לעומת כמה אתם רוצים לדחוס את גודל הקובץ של התמונה, וכשתעשו את התרגיל, מה שכרגע אמרתי יהיה אז יותר הגיוני. אז רק כדי לסכם, על פי רוב מספר האשכולות K עדיין נבחר ביד על ידי קלט או תובנה אנושית. אחת הדרכים לנסות לעשות זאת היא להשתמש בשיטת המרפק, אבל אנחנו לא תמיד מצפים שזה יעבוד טוב. אבל אני חושב שהדרך הטובה ביותר לחשוב על איך לבחור את מספר האשכולות היא לשאול מה המטרה שבגללה אתה מפעיל את K-מרכזים? ואז לחשוב מה מספר האשכולות K שמשרת את המטרה הזו, שעבורה אתה מפעיל את K-מרכזים.