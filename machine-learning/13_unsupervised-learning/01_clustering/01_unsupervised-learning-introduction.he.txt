בסרטון זה, אני רוצה להתחיל לדבר על קיבוץ - clustering. זה יהיה מרגש, כי זה האלגוריתם הראשון שלנו ללמידה לא מושגחת, שבו אנו לומדים מנתונים לא מתויגים במקום נתונים מתויגים. אז מה היא למידה לא מושגחת? דיברתי בקצרה על למידה לא מושגחת בתחילת הקורס, אבל עכשיו נוכל להשוות אותה עם למידה מושגחת. אז, הנה בעיית למידה מושגחת טיפוסית שבה אנו מקבלים ערכת אימון מתויגת והמטרה היא למצוא את גבול ההחלטה המפריד בין דוגמאות עם תווית חיובית ובין דוגמאות עם תווית שלילית. אז בבעיית למידה מושגחת אנו מקבלים קבוצה של תוויות כדי להתאים אליה השערה כלשהי. לעומת זאת, בבעיית למידה לא מושגחת אנו מקבלים נתונים שאין להם תוויות הקשורות אליהם. אז אנחנו מקבלים נתונים שנראים ככה. הנה קבוצה של נקודות ללא תוויות, ערכת האימון שלנו נכתבת פשוט x1, x2, וכן הלאה עד Xm ואנחנו לא מקבלים שום תוויות y. ובגלל זה לנקודות על הגרף אין תוויות המשויכות אליהן. אז בלמידה לא מושגחת מה שאנחנו עושים זה בהינתן מין קבוצה כזו של נתונים ללא תוויות להגדיר אלגוריתם שאנחנו פשוט נבקש ממנו למצוא עבורנו איזה שהוא מבנה בנתונים. בהינתן נתונים אלה, סוג אחד של מבנה שאנו עשויים למצוא הוא שהאלגוריתם ימצא שזה נראה הגיוני להגדיר את הנתונים כשייכים לשני אשכולות נפרדים ולכן אלגוריתם המוצא אשכולות כאלה כמו שאני מסמן פה בעיגול נקרא אלגוריתם קיבוץ או אישכול. וזה יהיה עבורנו הסוג הראשון של למידה לא מושגחת, אם כי יהיו סוגים אחרים של אלגוריתמי למידה לא מושגחת שנדבר עליהם מאוחר יותר, שמוצאים סוגים אחרים של מבנה או סוגים אחרים של תבניות בנתונים אחרים מאשר אשכולות. נדבר עליהם לאחר שדיברנו על קיבוץ באשכולות. אז למה זה טוב אשכולות? מקודם בקורס הזה כבר הזכרתי כמה יישומים. האחד הוא פילוח שוק שבו ייתכן שיש לנו מסד נתונים של לקוחות ואנחנו רוצים לקבץ אותם לפלחי שוק שונים, כך שנוכל לשווק להם בנפרד או לשרת את פלחי השוק השונים בצורה טובה יותר. ניתוח רשתות חברתיות. יש קבוצות שממש עשו דברים כאלה כמו להסתכל על קבוצה של רשתות חברתיות של אנשים. לדוגמה, דברים כמו Facebook, Google, או מידע על אילו אנשים אתה שולח להם דוא"ל בתדירות הגבוהה ביותר, ומי הם האנשים שאליהם הם שולחים דוא"ל בתדירות הגבוהה ביותר והאלגוריתמים מציעים קוהרנטיות בקבוצות של אנשים. אז, זה יהיה אולי עוד אלגוריתם אישכול שבו, אתם מבינים, אתם רוצים למצוא את הקבוצות הקוהרנטיות של חברים ברשת החברתית. הנה משהו שאחד החברים שלי עבד עליו והוא להשתמש באשכולות כדי לארגן אשכולות מחשבים או לארגן מרכזי נתונים בצורה טובה יותר. כי אם אתה יודע אילו מחשבים במרכז הנתונים באשכול נוטים לעבוד יחד, אתה יכול להשתמש בידע הזה כדי לארגן מחדש את המשאבים שלך וכיצד אתה בונה את הרשת וכיצד אתה מעצב את התקשורת במרכז הנתונים שלך. ולבסוף, משהו שחבר אחר עבד עליו והוא על שימוש באלגוריתמים של קיבוץ כדי להבין את היווצרות הגלקסיות ושימוש בזה כדי להבין נתונים אסטרונומיים. אז, קיבוץ או אישכול הוא הדוגמה הראשונה שלנו של אלגוריתם למידה ללא השגחה. בסרטון הבא נתחיל לדבר על אלגוריתם קיבוץ ספציפי.