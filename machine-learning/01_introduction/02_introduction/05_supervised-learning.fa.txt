در این ویدئو مساله ای را تعریف می‌کنم که شاید
رایج‌ترین مساله‌ی یادگیری ماشین است، و آن یادگیری بانظارت است.
بعدا یادگیری بانظارت را به طور کامل‌تر تعریف می‌کنم، اما شاید بهتر باشد توضیح دهم
یا مثالی بیاورم که چه هست و بعدا تعریف دقیق‌تر را بگویم.
فرض کنیم می‌خواهید قیمت خانه‌ها را مشخص کنید.
چندی پیش دانشجویی داده‌هایی را از شهر پورتلند در ایالت ارگون جمع‌آوری کرده است.
فرض کنیم داده‌ها شبیه این باشد. بر روی محور افقی،
بزرگی‌ خانه‌ها بر حسب فوت مربع، و روی محور عمودی
قیمت‌ها خانه‌ها بر حسب هزار دلار آمده است. با توجه به این داده‌ها،
فرض کنید دوستی دارید که خانه‌ای به بزرگی ۷۴۰ فوت مربع دارد که امیدوار است خانه را بفروشد
و می‌خواهد بداند چقدر قیمت‌گذاری می‌شود.
الگوریتم یادگیری چگونه کمک می‌کند؟
یکی از کارهایی که الگوریتم یادگیری می‌تواند انجام دهد
این است که خطی راست برای این داده‌ها رسم کند، و بر اساس آن بگوید که خانه ممکن است حدودا ۱۵۰ هزار دلار بیرزد.
اما این تنها الگوریتم یادگیری نیست که می‌توانید استفاده کنید.
شاید الگوریتم بهتری هم باشد. مثلا به جای ترسیم خط راست ممکن است تابعی مربعی یا تابع درجه دو برای این داده‌ها بهتر باشد،
و اگر مجددا پیش‌بینی کنیم شاید بتوانیم خانه را نزدیک به
دویست هزار دلار بفروشیم. یکی از چیزهایی که بعدا می‌گوییم
این است که چگونه تصمیم بگیریم و انتخاب کنیم که از خط راست استفاده کنیم یا از تابعی مربعی، و نباید عمدا تابعی را انتخاب کنیم
که قیمت بهتری به دوستتان می‌دهد. اما این‌ها مثال خوبی برای الگوریتم یادگیری‌اند. این مثالی است از الگوریتم یادگیری بانظارت. و منظور از عبارت یادگیری بانظارت
این است که به الگوریتم داده‌هایی را می‌دهیم که به عنوان «پاسخ‌های صحیح» در نظر گرفته می‌شوند.
یعنی مثلا داده‌هایی از خانه‌ها را می‌دهیم که برای هر مورد در این داده‌ها می‌گوییم که قیمت درست یا واقعی
برای فروش خانه‌ها چقدر است، و وظیفه الگوریتم تولید پاسخ‌های درست بیشتر است مانند این خانه جدید که دوستتان می‌خواهد بفروشد. به این مسأله، مسأله رگرسیون هم می‌گویند، و منظور از مسأله رگرسیون این است که
می‌خواهیم مقدار پیوسته‌ای را برای قیمت پیش‌بینی کنیم. از نظر فنی حدس می‌زنم خانه‌ها را
به نزدیک‌ترین سنت (واحد پولی) گرد می‌کنند پس شاید در واقع قیمت‌ها اعدادی گسسته باشند،
اما معمولا قیمت خانه را عددی حقیقی و اسکالر
همانند اعداد پیوسته در نظر می‌گیریم، و اصطلاح رگرسیون به این نکته اشاره دارد که
می‌خواهیم پیش‌بینی کنیم این مقدار پیوسته چیست.
مثال دیگری برای یادگیری بانظارت: من و بعضی از دوستان قبل‌تر روی این مسأله
کار می‌کردیم. فرض کنیم می‌خواهید به سوابق پزشکی نگاه کنید و سعی کنید پیش‌بینی کنید که سرطان سینه
بدخیم است یا خوش‌خیم. اگر شخصی تومور و غده‌ای در سینه‌اش داشته باشد،
تومور بدخیم توموری که است مضر و خطرناک است
و تومور خوش‌خیم بی‌ضرر. و واضح است که این مسأله برای افراد زیادی اهمیت دارد.
بیایید به داده‌های جمع‌آوری شده نگاه کنیم و فرض کنیم در این داده‌ها،
در محور افقی بزرگی تومور قرار دارد و روی محور عمودی یک و صفر
یعنی بله و خیر قرار دارد یعنی آیا این تومورها که قبلا داشته‌ایم بدخیم بوده‌اند که یعنی یک
و یا خوش‌خیم بوده‌اند که یعنی صفر. فرض کنیم داده‌هایمان این گونه باشند،
مثلا توموری با این اندازه بوده که مشخص شده خوش‌خیم است، و در این اندازه و این اندازه. و متأسفانه چند تومور بدخیم داشته‌ایم که
در این اندازه و اندازه بوده‌اند. خب در این مثال پنج مورد از تومور خوش‌خیم در اینجا دارم
و پنج مثال از تومور بدخیم دارم که روی محور عمودی با مقدار یک قرار دارند.
فرض کنیم دوستی داریم که متأسفانه تومور سینه دارد و فرض کنید تومور سینه‌اش این اندازه است. پرسش یادگیری ماشین این است که
آیا می‌توانید احتمال و شانس بدخیم یا خوش‌خیم بودن تومور را مشخص کنید؟
برای تعریف اصطلاحی دیگر، این مثالی از مسأله دسته‌بندی است. منظور از واژه دسته‌بندی این است که
می‌خواهیم مقدار گسسته‌ای را پیش‌بینی کنیم: صفر یا یک، بدخیم یا خوش‌خیم. در مسائل طبقه‌بندی گاهی اوقات
بیش از دو مقدار ممکن برای نتیجه وجود دارد.
برای مثال می‌توان گفت که شاید سه نوع سرطان سینه باشد،
و بخواهید که مقادیر گسسته صفر، ۱ یا ۲ یا ۳ را پیش‌بینی کنید مثلا صفر یعنی تومور خوش‌خیم یا نبود سرطان. یک مثلا سرطان نوع یک
(وقتی سه نوع سرطان دارید) و دو یعنی سرطان نوع دو و
سه یعنی سرطان نوع سه. اما این مسأله دسته‌بندی است چون که مقادیر گسسته‌ای را به این ترتیب مشخص می‌کنیم:
نبود سرطان یا سرطان نوع یک، یا سرطان نوع دو یا نوع سه.
در مسائل دسته‌بندی روشی دیگر هم برای نمایش این داده‌ها وجود دارد.
توضیح می‌دهم. بگذارید از نمادهایی کمی متفاوت برای نمایش داده‌ها استفاده کنم.
مثلا اگر اندازه تومور ویژگی‌ای باشد که برای تشخیص بدخیم یا خوش‌خیم بودن استفاده می‌کنم،
می‌توانم داده‌هایم را شبیه این رسم کنم: از نمادهای متفاوتی برای نمایش
خوش‌خیمی با بدخیمی استفاده می‌کنم. یا برای اینکه موارد مثبت و منفی را مشخص کنم. از دایره برای نمایش تومورهای خوش‌خیم
و از ضرب‌در برای نمایش تومورهای بدخیم استفاده می‌کنیم.
امیدوارم متوجه شده باشید. کاری که کردم این بود که
داده‌های بالا را پایین رسم کردم، روی این خط حقیقی،
و از نمادهای متفاوت یعنی دایره و ضرب‌در برای نمایش
تومورهای بدخیم و خوش‌خیم استفاده کردم. در این مثال‌ها فقط از یک ویژگی، یعنی اندازه تومور برای پیش‌بینی
خوش‌خیمی یا بدخیمی استفاده شد. در دیگر مسائل یادگیری ماشین
بیش از یک ویژگی داریم. مثلا فرض کنیم به جای دانستن
فقط اندازه تومور، از سن بیماران هم باخبریم.
در این صورت ممکن است داده‌ها به این شکل باشد. مثلا بیمارانی دارم با این سن و
این اندازه تومور و بیماران دیگری که متفاوتند و تومورشان بدخیم است
که با ضرب‌در نشان می‌دهیم. فرض کنید دوستی دارید که متأسفانه تومور دارد،
و سن و اندازه تومور اینجا قرار می‌گیرد.
با توجه با داده‌ها، ممکن است الگوریتم یادگیری خطی مستقیم میان داده‌ها بکشد تا تومورهای بدخیم را از خوش‌خیم جدا کند.
پس الگوریتم یادگیری تصمیم می‌گیرد خطی مستقیم مانند این
برای جدا کردن دو دسته‌ی تومورها رسم کند. و شاید امیدوارانه بتوانیم بگویید که
چون تومور دوستتان در این سمت است پس احتمالا
الگوریتم یادگیری می‌گوید این تومور در این سمت خوش‌خیم قرار می‌گیرد
و احتمال اینکه خوش‌خیم باشد بیشتر از بدخیم بودن است.
در این مثال دو ویژگی داریم، یکی سن بیمار و دیگری اندازه تومور.
در دیگر مسائل یادگیری ماشین اغلب ویژگی‌های بیشتری وجود دارند
و دوستانی که روی این مسأله کار می‌کردند ویژگی‌های دیگری را هم در نظر گرفتند،
مثل چگالی توده (کلامپ تیکنس) تومور سینه، یکدستی اندازه سلول‌های تومور،
یکدستی شکل سلول‌های تومور، و چند ویژگی دیگر.
و مشخص شد که یکی از جالب‌ترین الگوریتم‌های یادگیری که
در این کلاس می‌بینیم الگوریتم یادگیری‌ای است که می‌تواند نه‌تنها با دو یا سه یا پنج ویژگی
بله با تعداد نامتناهی ویژگی سروکار داشته باشد. در این اسلاید
تا پنج ویژگی متفاوت را لیست کرد‌ه‌ام. دو تا روی محورها و سه تا آن کنار.
ولی برای بعضی مسائل یادگیری نمی‌خواهید که از سه یا پنج ویژگی استفاده کنید. بلکه می‌خواهید
از تعداد نامتناهی ویژگی استفاده کنید، پس ویژگی‌های زیادی
به الگوریتم یادگیری داده می‌شود که با آن‌ها باید پیش‌بینی انجام شود. خب چگونه با تعداد نامتناهی کار می‌کنید
و چگونه این تعداد را ذخیره می‌کنید وقتی که حافظه کامپیوتر قرار است تمام شود؟ زمانی که از الگوریتمی به نام
ماشین بردار پشتیبانی صحبت می‌کنیم ترفندی ریاضیاتی وجود دارد
که اجازه می‌دهد کامپیوتر با تعداد نامتناهی ویژگی کار کند.
تصور کنید به جای اینکه فقط دو ویژگی اینجا و سه ویژگی آنجا بنویسم،
لیست بلند نامتناهی بنویسم و همین طور ویژگی‌های بیشتری بنویسم.
یعنی تعداد نامتناهی ویژگی. الگوریتمی وجود دارد که بتوانیم
چنین کاری کنیم. خلاصه درس اینکه در مورد
یادگیری بانظارت در این کلاس صحبت می‌کنیم، و یادگیری بانظارت این است که
در تمامی داده‌هایمان می‌دانیم که «پاسخ صحیح» چه می‌شد اگر الگوریتم می‌خواست آن راپیش‌بینی کند،
مثلا قیمت خانه را، یا اینکه توموری بدخیم یا خوش‌خیم است.
همچنین در مورد مسائل رگرسیون صحبت کردیم. و منظور از رگرسیون این است که
هدف ما پیش‌بینی مقادیر پیوسته است. و در مورد مسائل دسته‌بندی
صحبت کردیم که در آن هدف پیش‌بینی مقدار گسسته است.
یک سؤال برای جمع‌بندی: فرض کنید مدیر شرکتی هستید و می‌خواهید
الگوریتم‌های یادگیری را برای پاسخ به این دو مسأله به کار ببرید.
در مسأله اول، انباری بزرگ از یک جنس دارید. مثلا فرض کنید هزاران نسخه از یک محصول برای فروش دارید
و می‌خواهید پیش‌بینی کنید چندتا را در سه ماه بعد می‌فروشید. در مسأله دوم کاربران زیادی دارید و می‌خواهید نرم‌افزاری بنویسید که حساب تمامی کاربران را بررسی کند
و بگوید آیا هک شده‌اند یا نه.
پس برای هر یک از این مسائل باید به عنوان مسأله دسته‌بندی رفتار کرد
یا مسأله رگرسیون؟ زمانی که ویدئو متوقف می‌شود لطفا
انتخاب کنید که کدامیک از این چهار گزینه پاسخ صحیح است. امیدوارم که این جواب را انتخاب کرده باشید.
مسأله اول، مسأله رگرسیون است چون که
اگر هزار قلم کالا داشته باشم احتمالا باید عددی حقیقی
و مقدار پیوسته‌ای را در نظر بگیرم. و بنابراین تعداد اقلامی که می‌فروشم
مقداری پیوسته است. مسأله دوم را مسأله دسته‌بندی در نظر می‌گیرم چون می‌توانم مقدار صفر را
برای حساب‌هایی که هک نشده‌اند، و مقدار یک را برای حساب‌هایی که
هک شده‌اند در نظر بگیرم. مانند مثال سرطان سینه که
صفر خوش‌خیم است و یک بدخیم، پس بسته به وضعیت هک شدن
می‌توان صفر و یک را در نظر گرفت و الگوریتم باید پیش‌بینی کند که کدام یک از این دو مقدار گسسته درست است. و چون تعداد کمی مقادیر گسسته وجود دارد،
آن را مسأله دسته‌بندی در نظر می‌گیرم. این هم از یادگیری بانظارت
و در ویدئوی بعدی درباره یادگیری بی‌نظارت صحبت می‌کنم
که دیگر دسته‌بندی اصلی الگوریتم‌های یادگیری است.