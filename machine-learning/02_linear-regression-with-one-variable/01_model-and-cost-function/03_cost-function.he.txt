בסרטון הזה נגדיר משהו שנקרא פונקצית עלות היא תאפשר לנו להחליט איך להתאים את הקו הישר הטוב ביותר לנתונים שלנו. ברגרסיה ליניארית, יש לנו סט אימון כמו שהראיתי כזכור. האות m מייצגת את מספר הדוגמאות בסט האימון, אז אולי m = 47. והצורה של ההיפותזה שלנו, שבה אנו משתמשים כדי לבצע תחזיות היא הפונקציה הליניארית הזו. עוד קצת מינוחים, θ0 וθ1 הללו , הם מה שאני מכנה הפרמטרים של המודל. ומה שאנחנו הולכים לעשות בסרט הזה הוא לדבר על איך בוחרים את הערכים של שני הפרמטרים האלה, θ0 וθ1. עם ערכים שונים של הפרמטרים θ0 וθ1 אנחנו נקבל השערות שונות, פונקציות השערה שונות. אני יודע שחלק מכם כנראה כבר מכירים את מה שאני עומד לעשות בשקופית הזו, אבל רק לחזרה, הנה כמה דוגמאות. אם θ0 הוא 1.5 וθ1 הוא 0, אז פונקצית ההשערה נראית ככה. כי פונקצית ההשערה היא h של x שווה 1.5 פלוס 0 כפול x שהיא הפונקציה הקבועה הזו שהוא קו ישר ב-1.5. אם θ0 = 0, θ1 = 0.5, אז ההשערה תיראה ככה, היא צריכה לעבור דרך הנקודה (2,1). אז עכשיו יש באמת (h(x או בעצם hθ של x, אבל אני לפעמים משמיט את הθ לשם קיצור. אז (h(x שווה 0.5 כפול x, שנראה ככה. והדוגמה השלישית, אם θ0 שווה ל1, θ1 שווה 0.5, אז יש לנו השערה שנראית ככה, בואו נראה, היא צריכה לעבור דרך הנקודה שתיים-שתיים. כך, אז זו ה-(h(x החדשה שלי, או hθ של x. לא משנה כך או כך, זוכרים שאמרתי שזה hθ של x, אבל לפעמים אני פשוט אכתוב את זה בקיצור כ-h של x ברגרסיה ליניארית, יש לנו סט אימון, אולי כמו זה ששרטטתי כאן. מה שאנחנו רוצים לעשות, הוא להגדיר ערכי פרמטרים עבור θ0 ו-θ1 כך שהישר שמוגדר על ידיהם תואם קו ישר שמתאים באיזו שהיא צורה היטב לנתונים, כמו אולי הקו הזה שם. אז איך אנחנו מוצאים את הערכים של θ0 וθ1 שיוצרים התאמה טובה לנתונים? הרעיון הוא שאנחנו בוחרים את הפרמטרים שלנו θ0 וθ1 כך שh של x, כלומר הערך שאנו צופים לקלט x, יהיה לפחות קרוב לערך y לגבי הדוגמאות בסט האימון שלנו. אז בסדרת האימון שלנו קיבלנו מספר דוגמאות בהן אנו יודעים את x, הגודל של הבתים ואנחנו יודעים את המחיר בו נמכר הבית בפועל. אז בואו ננסה לבחור ערכים עבור הפרמטרים כך שלפחות לגבי סדרת האימון, בהינתן x בסדרת האימון, נקבל קירוב סביר של ערכי ה-y. בואו נעשה את זה יותר פורמלי. אז ברגרסיה, מה שאנחנו נעשה הוא, אני רוצה לפתור בעיית מזעור - מינימיזציה. אז אני אכתוב, מזער מעל θ0 וθ1, ואני רוצה שזה יהיה קטן, נכון? אני רוצה שההפרש בין (h(x ו-y יהיה קטן ככל האפשר דבר אחד שאני יכול לעשות הוא לנסות למזער את ריבוע ההפרש בין התוצאה של פונקצית ההשערה ובין המחיר האמיתי של הבית, בסדר. אז בואו נגלה כמה פרטים. אתם זוכרים שהשתמשתי בסימון ((x (i), y (i) כדי לייצג את דוגמת האימון ה-i. אז אני רוצה לסכם על סדרת האימון שלי מ-i=1 עד m את ריבוע ההפרש בין התחזית, ההשערה שלי כאשר הקלט הוא גודל של הבית מספר i, נכון? מינוס המחיר האמיתי של הבית. המחיר שעבורו נמכר הבית, ואני רוצה למזער את הסכום הזה על סדרת האימון שלי, הסכום מ-i שווה אחד ועד m של ריבוע ההפרשים האלה. ריבוע ההפרש בין המחיר החזוי של הבית ובין המחיר שבו הוא נמכר למעשה. ורק להזכיר את הסימון, m הוא הגודל של סדרת האימון שלי. אז m כאן הוא מספר דוגמאות האימון. הסולמית היא קיצור של המילה מספר, מספר דוגמאות האימון, בסדר? וכדי לפשט במעט את המתמטיקה, אני אסתכל דווקא על 1 חלקי m כפול הסכום הזה, או ננסה למזער את הממוצע, למזער את 1 חלקי 2m. שמנו כאן 2 במכנה, זה עשוי לפשט את המתמטיקה, ומזעור של חצי מהממוצע צריך לתת אותן תוצאות של θ0 וθ1, כמו מזעור של הממוצע השלם. רק כדי לוודא, המשוואה הזאת ברורה, נכון? הביטוי הזה כאן, hθ של x, זה הביטוי הרגיל שלנו, כן? זה שווה לזה ועוד θ1 של xi. והסימון זה, מזער מעל θ0 וθ1, פירושו תמצא לי את הערכים של θ0 וθ1 שגורם לביטוי הזה לקבל את הערך המינימלי, וביטוי זה תלוי בθ0 וθ1, נכון? אז הבה נחזור ונסכם אנחנו מגדירים את הבעיה הזאת כך, מצא את הערכים של θ0 וθ1 כך שהממוצע, 1 חלקי 2m, כפול הסכום של ריבועי הסטיות בין התחזיות לגבי סדרת האימון ובין הערכים בפועל של מחירי הבתים על סדרת האימון יהיה מינימלי. זו תהיה פונקציית המטרה הכללית של רגרסיה לינארית. נשכתב את זה קצת יותר על נקי, מה שנעשה זה הנוהג הוא שאנחנו בדרך כלל מגדירים פונקצית עלות בדיוק כמו הנוסחה שיש כאן ומה שאני רוצה לעשות הוא למזער אותה מעל θ0 וθ1 הפונקציה שלי היא (J(θ0, θ1 רק נכתוב את זה... זוהי פונקצית העלות שלי. פונקצית העלות הזו נקראת גם פונקציית ריבועי השגיאות או ריבועי הסטיות. לפעמים היא נקראת פונקצית העלות של השגיאה הריבועית הממוצעת. הסיבה שאנחנו לוקחים את הריבועים של השגיאות, מתברר שפונקצית העלות הנקראת ממוצע ריבועי הסטיות היא בחירה סבירה, שעובדת היטב עבור רוב בעיות הרגרסיה. ישנן פונקציות עלות אחרות שעובדות די טוב. אבל פונקצית העלות ריבוע הסטיות היא כנראה הנפוצה ביותר בבעיות רגרסיה. בהמשך הקורס הזה נדבר גם על פונקציות עלות אחרות, אבל הבחירה הזו שעשינו היא די סבירה לנסות ברוב הבעיות של רגרסיה ליניארית. בסדר. אז זוהי פונקצית העלות. עד עכשיו ראינו רק הגדרה מתמטית של פונקצית העלות הזו. אם הפונקציה הזו (J(θ0, θ1 אם הפונקציה הזו נראית לך קצת מופשטת, ועדיין אין לך תחושה טובה של מה היא עושה, בסרטון או מספר הסרטונים הבאים, אני עומד לצלול קצת יותר עמוק לתוך מה שעושה פונקצית העלות J ולנסות לתת לך אינטואיציה טובה יותר על מה היא מחשבת ולמה אנחנו רוצים להשתמש בה.