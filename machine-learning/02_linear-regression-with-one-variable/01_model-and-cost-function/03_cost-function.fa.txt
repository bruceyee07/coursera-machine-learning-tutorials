در این ویدئو تابع هزینه را تعریف می‌کنم. با این تابع می‌توانیم بهترین خط مستقیم را
برای داده‌هایمان به دست آوریم. در رگرسیون خطی،
مجموعه داده‌هایمان همانند این است، و یادتان است که حرف m بیانگر
تعداد مثال‌های آموزشی است، مثلا شاید m برابر ۴۷ باشد. و شکل تابع فرضیه، که از آن برای پیش‌بینی استفاده می‌کنیم،
این تابع خطی است. اصطلاحات تخصصی بیشتری را تعریف می‌کنیم
و می‌گوییم این تتا صفر و تتا یک، آنچه را پارامترهای مدل
نامیده می‌شود تثبیت می‌کنند. و در این ویدئو می‌گوییم چگونه این دو پارامتر یعنی تتا صفر و تتا یک را انتخاب کنیم. با انتخاب متفاوت پارامترهای تتا صفر و تتا یک فرضیه‌های متفاوت،
یعنی تابع‌های فرضیه متفاوت به دست می‌آوریم. می‌دانم بعضی از شما آشنا هستید با مطالبی که می‌خواهم بگویم
ولی برای مرور چند مثال می‌زنم. اگر تتا صفر برابر 1.5 و تتا یک برابر 0 باشد تابع هزینه شبیه این است. چون تابع فرضیه برابر است با
h برحسب x مساوی است با 1.5 به اضافه صفر ضرب در x که در این تابع مقدار ثابت است
که در نقطه 1.5 ثابت است. اگر تتا صفر برابر 0 و تتا یک برابر 0.5 باشد بنابراین فرضیه شبیه این است و از نقطه (1 ,2) می‌گذرد و این
h بر حسب x است. یا در واقع h تتا بر حسب x است
ولی گاهی برای اختصار تتا را حذف می‌کنم. پس h برحسب x مساوی است با
0.5 ضرب در x که شبیه این است. و در آخر اگر تتا صفر برابر 1 و تتا یک برابر 0.5 باشد، پس تابع فرضیه شبیه این است. از نقطه 2 و 2 می‌گذرد. این تابع جدید h بر حسب x
یا دقیق‌تر تابع h اندیس تتا بر حسب x است. الان نوشتن h اندیس تتا بر حسب x اما گاهی برای اختصار فقط می‌نویسم
h بر حسب x. در رگرسیون خطی، مجموعه آموزشی‌ای داریم،
مانند چیزی که اینجا رسم کردم. و می‌خواهیم مقادیری برای
دو نقطه تتا صفر و تتا یک به دست آوریم به طوری که خط راستی که رسم می‌کنیم بهترین تطابق را با داده‌هایمان داشته باشد. خب چگونه مقادیری برای تتا صفر و تتا یک به دست آوریم
که تطابق خوبی برای داده‌هایمان داشته باشد؟ هدف این است که پارامترهای تتا صفر
و تتا یک را به گونه‌ای انتخاب کنیم که h برحسب x، یعنی مقداری که
بر حسب x پیش‌بینی می‌کنیم تا جای ممکن به مقادیر y در مثال‌های مجموعه آموزشی نزدیک باشد. در مجموعه آموزشی چند نمونه داریم که می‌دانیم x تصمیم‌گیرنده اصلی است
و همچنین قیمت‌های واقعی فروش خانه‌ها را هم می‌دانیم. خب مقادیری برای پارامترها
انتخاب می‌کنیم به طوری که حداقل در مجموعه آموزشی
با توجه به xهای مجموعه آموزشی پیش‌بینی‌های واقعی برای مقادیر y انجام شود. خب فرمولش را بنویسیم. در رگرسیون خطی کاری که می‌کنیم این است که مسأله مینیمم کردن را باید حل کنیم
(مترجم: مینیمم کردن اختلاف بین مقادیر واقعی و مقادیر پیش‌بینی) پس می‌نویسم مینیمم کردن تتا صفر و تتا یک. و می‌خواهم این عبارت مینیمم باشد. می‌خواهم تفاضل میان h برحسب x
و y کوچک باشد. و کاری که می‌کنم مجذور تفاضلِ خروجی تابع فرضیه
و قیمت واقعی خانه‌ها را مینیمم می‌کنم. خب، به جزئیات بپردازیم. یادتان هست که از عبارت
((x(i),y(i) استفاده کردم تا iامین مثال آموزشی را نشان دهم. پس در واقع می‌خواهم برای مجموعه آموزشی یعنی از i = 1 تا m مجموع مجذور تفاضل میان پیش‌بینی تابع فرضیه که ورودی‌اش اندازه خانه است، منهای قیمت واقعی خانه را که به فروش رفته است مشخص کنم.
و من می‌خواهم مجموع مجموعه آموزشی را مینیمم کنم. مجموعه i از یک تا m،
برای تفاضل میان این خطای مجذور. مجذور اختلاف میان قیمت پیش‌بینی یک خانه و قیمتی که خانه در واقع فروخته شده است. و یادآوری می‌کتم که این علامت m
تعداد مجموعه آموزشی بود. پس این m بیانگر تعداد نمونه‌های آموزشی است. این هش تگ مخفف تعداد نمونه‌های آموزشی است. و برای اینکه بعضی از
فرمول‌های ریاضی آسان‌تر شود، می‌خواهم عبارت یک روی m را بنویسم، بنابراین این عبارت را
ضرب‌در یک روی 2m می‌کنم و مینیمم می‌کنم. قرار دادن ۲ در اینجا یعنی عبارت را نصف می‌کنیم و اینگونه کار ریاضی آسان‌تر می‌شود،
چون می‌دانیم که مینیمم کردن نصف چیزی همانند مینیمم کردن همان چیز است
و تتا صفر و تتا یک در تابع مینیمم به دست می‌آیند. و برای اطمینان معادله را توضیح می‌دهیم. این عبارت در اینجا، h تتا برحسب ایکس برابر است با
تتا صفر به اضافه تتا یک ضرب‌در xi. و این عبارت،
مینیمم کردن تتا صفر و تتا یک، یعنی باید مقادیری برای تتا صفر و تتا یک
که این معادله را تشکیل داده‌اند پیدا کنید. یعنی مینیمم کردن این عبارت بستگی به
تتا صفر و تتا یک دارد. پس خلاصه کنیم. این مسأله را تغییر دادیم به
پیداکردن مقادیری برای تتا صفر و تتا یک به طوری که میانگین عبارت
یک روی 2m ضرب‌در مجموع مجذور
پیش‌بینی‌های مجموعه آموزشی منهای قیمت واقعی خانه‌ها در مجموعه آموزشی
مینیمم باشد. پس هدف نهایی تابع رگرسیون خطی این است. و به شکلی ساده‌تر اگر بنویسیم، بنا به قرارداد، تابع هزینه‌ای را تعریف می‌کنیم که دقیقا این فرمول اینجا است. و هدف من مینیمم کردن تتا صفر و تتا یک در تابع J برحسب تتا صفر و تتا یک است. نوشتیمش. این تابع هزینه است. این تابع هزینه
تابع خطای مجذور نیز نامیده می‌شود. و گاهی اوقات به آن تابع هزینه خطای مجذور هم می‌گویند. دلیل اینکه مجذور خطاها را
محاسبه می‌کنیم این است که مشخص شده که این تابع هزینه خطای مجذور
انتخابی منطقی است و برای بیشتر مسائل رگرسیون مناسب است. توابع هزینه‌ی دیگری هم وجود دارند که مناسبند، اما تابع هزینه مجذور
احتمالا رایج‌ترین تابع برای مسائل رگرسیون است. بعدتر در مورد دیگر توابع هزینه هم صحبت می‌کنیم، اما این تابع که الان انتخاب کردیم
تابع بسیار خوبی برای بیشتر مسائل رگرسیون است. بسیار خب. این تابع هزینه است. تا اینجا فقط تعریف ریاضی این تابع هزینه را دیدیم. اگر تابع J برحسب تتا صفر و تتا یک، کمی انتزاعی به نظر می‌رسد، و به طور کامل متوجه نشدید چه کاری انجام می‌دهد در چند ویدئوی بعدی می‌خواهم به صورت جزئی‌تر نشان دهم
که تابع هزینه J چه می‌کند و تلاش کنم تا بهتر متوجه شوید که چه چیزی را محاسبه می‌کند
و چرا می‌خواهیم از این تابع استفاده کنیم.