בסרטון האחרון דיברנו על התהליך של הערכת איכותו של אלגוריתם לזיהוי אנומליות. ושם התחלנו להשתמש בנתונים מתויגים עם דוגמאות שידענו שהן היו כן חריגות או לא חריגות עם y שווה ל-1, או y שווה 0. אז מתעוררת השאלה, אם יש לנו נתונים מתויגים, יש לנו דוגמאות שידועות כחריגות, ואחרות שאינן חריגות. למה אנחנו לא פשוט משתמשים באלגוריתם של למידה בפיקוח? למה אנחנו לא פשוט משתמשים ברגרסיה לוגיסטית, או רשת נוירונים כדי לנסות ללמוד ישירות מן הנתונים המתויגים כדי לנבא אם y שווה 1 או y שווה 0. בסרטון הזה אנסה לחלוק איתכם חלק מהחשיבה וקווים מנחים מסוימים, מתי כדאי להשתמש באלגוריתם לזיהוי חריגים, ומתי זה יהיה יותר פורה להשתמש במקום זה באלגוריתם למידה מושגחת. השקף הזה מראה מה הן ההגדרות שבהן צריך אולי להשתמש בזיהוי אנומליות ומתי למידה בפיקוח עשויה להיות פורה יותר. אם יש בעיה עם מספר קטן מאוד של דוגמאות חיוביות, נזכור שדוגמאות בהן y שווה 1 הם הדוגמאות החריגות. אז נשקול להשתמש באלגוריתם לזיהוי חריגים. נניח מ-0 עד 20, או יכול להיות עד 50 דוגמאות חיוביות, אלה מספרים אופייניים למדי. ובדרך כלל יש לנו קבוצה כל כך קטנה של דוגמאות חיוביות, שאנחנו מעדיפים לשמור את הדוגמאות החיוביות רק עבור סדרות האימות הצולב והבדיקה. ובניגוד להן, בסביבה רגילה של זיהוי אנומליות, יש לנו בדרך כלל מספר גדול יחסית של דוגמאות שליליות, דוגמאות רגילות של מנועי מטוסים רגילים. ואנחנו יכולים להשתמש במספר גדול מאוד של דוגמאות שליליות כדי להתאים בעזרתם את המודל (p(x. אז יש הרעיון שהרבה פעמים ביישומים של זיהוי חריגים, יש מעט מאוד דוגמאות חיוביות והרבה מאוד דוגמאות שליליות. וכאשר אנו עושים את התהליך של חישוב הפרמטרים של (p(x, כל הפרמטרים הגאוסיאנים, אנחנו צריכים רק דוגמאות שליליות בשביל לעשות את זה. אז אם יש לנו הרבה נתונים שליליים, אנחנו יכולים להתאים את (p(x די טוב. לעומת זאת, בלמידה בפיקוח, באופן טיפוסי יותר יהיה לנו מספר גדול למדי גם של דוגמאות חיוביות וגם של שליליות. אז זו דרך אחת להסתכל על הבעיה ולהחליט אם צריך להשתמש באלגוריתם זיהוי אנומליות או בלמידה מושגחת. הנה עוד דרך שבה חושבים הרבה פעמים על זיהוי אנומליות. עבור יישומים של זיהוי חריגים, הרבה פעמים ישנם סוגים שונים מאוד של חריגים. תחשבו על מנועים, כמה דרכים שונות יש להם להשתבש. יש כל כך הרבה דברים שיכולים להשתבש במנוע המטוס. אז אם זה המצב, ואם יש לנו קבוצה קטנה למדי של דוגמאות חיוביות, אז זה יכול להיות קשה עבור האלגוריתם ללמוד מתוך קבוצה קטנה של דוגמאות חיוביות איך נראה חריג. בפרט, חריגים בעתיד אולי לא ייראו כמו החריגים שראינו עד עכשיו. אולי בקבוצה הדוגמאות החיוביות שלך, אולי ראינו 5 או 10 או 20 דרכים שונות בהם יכול מנוע של מטוס להשתבש. אבל אולי מחר, נצטרך לזהות קבוצה חדשה לגמרי, סוג חדש לגמרי של אנומליה. דרך חדשה לגמרי שבה יכול מנוע של מטוס להיות חריג, דרך שפשוט לא ראינו קודם. ואם זה המצב, יכול להיות יותר הגיוני פשוט לבנות מודל של הדוגמאות השליליות בעזרת מודל גאוסיאני של p של x במקום לעבוד קשה על מודל מהדוגמאות החיוביות. כי החריגים בעתיד אולי לא יהיו דומים לאלה שראינו עד עכשיו. לעומת זאת, בבעיות אחרות יש לנו מספיק דוגמאות חיוביות כדי שהאלגוריתם יקבל תחושה של איך נראות דוגמאות חיוביות. ובפרט, אם אתה חושב שדוגמאות חיוביות עתידיות צפויות להיות דומות לאלו שבערכת האימון, אז במצב כזה יכול להיות יותר סביר להריץ אלגוריתם של למידה מפוקחת שמסתכל על כל הדוגמאות החיוביות, מסתכל על כל הדוגמאות השליליות, ומשתמש בזה כדי לנסות להבחין בין תוצאות חיוביות ושליליות. אני מקווה שזה נתן לכם תחושה של מה לעשות אם יש לכם בעיה ספציפית, ואתם צריכים להחליט האם להשתמש באלגוריתם זיהוי אנומליות או באלגוריתם של למידה בפיקוח. והבדל עיקרי ביניהם הוא שבזיהוי חריגים בדרך כלל יש לנו מספר כל כך קטן של דוגמאות חיוביות עד שזה בלתי-אפשרי עבור אלגוריתם למידה ללמוד הרבה מהדוגמאות החיוביות. אז מה שאנחנו עושים במקום זה הוא לקחת קבוצה גדולה של דוגמאות שליליות שמהן יש הרבה, וללמוד את (p(x רק מהדוגמאות השליליות, ממנועי המטוסים הלא-חריגים, ולשמור את מעט הדוגמאות החיוביות להערכת איכות האלגוריתם שלנו תוך שימוש במערך האימות או הבדיקה. והערה צדדית על מה שאמרתי בקשר לסוגים רבים של חריגים. בסרטונים קודמים דיברנו על דוגמאות של זיהוי דואר זבל בדוא"ל. בדוגמאות האלה, יש למעשה הרבה סוגים של דואר זבל, נכון? יש דואר זבל שמנסה למכור לך דברים. ודואר זבל שמנסה לגנוב את הסיסמאות שלך, הדבר שנקרא הודעות פישינג, ועוד הרבה סוגים של הודעות דואר זבל. אבל בבעיית דואר הזבל, בדרך כלל יש לנו מספיק דוגמאות של דואר זבל כדי לראות בהם את רוב הסוגים השונים של דואר זבל מכיוון שיש לנו קבוצה גדולה של דוגמאות של דואר זבל. ולכן אנחנו בדרך כלל חושבים על דואר זבל כבעיית למידה בפיקוח למרות שיש סוגים רבים. כשנסתכל על כמה יישומים של זיהוי חריגים לעומת למידה בפיקוח נמצא שזיהוי הונאות, יש הרבה סוגים שונים של דרכים שבהם מנסים לבצע הונאה אבל מספר קטן יחסית של משתמשים שמנסים הונאה באתר האינטרנט שלי, ולכן אני משתמש באלגוריתם זיהוי חריגים. אני חייב לומר שאם אתה קמעונאי מקוון גדול מאוד ואם באמת הרבה אנשים ניסו לבצע הונאה באתר האינטרנט שלך, ויש לך למעשה דוגמאות רבות של y = 1, אז לפעמים זיהוי הונאה יכול לעבור לשיטת הלמידה בפיקוח. אבל אם לא ראית המון דוגמאות של משתמשים שעושים דברים מוזרים באתר האינטרנט שלך, אז לעתים קרובות יותר זיהוי הונאות מטופל למעשה כאלגוריתם זיהוי חריגים ולא כאלגוריתם למידה בפיקוח. בדוגמאות אחרות, דיברנו כבר על ייצור. אני מקווה שכמעט כל הדוגמאות אינן אנומליות, אבל שוב אם עבור איזה שהוא תהליך ייצור, אם אתה מייצר בכמויות גדולות מאוד ואתה רואה הרבה דוגמאות רעות, אולי גם ייצור יכול לעבור אל טור הלמידה בפיקוח. אבל אם לא ראית הרבה דוגמאות רעות אז השתמש בזיהוי חריגים. גם בניטור של מכונות במרכז נתונים, סביר שאותה גישה תחול. לעומת זאת, זיהוי ספאם, חיזוי מזג האוויר, ומיון של סרטן, אם יש מספר דומה של דוגמאות חיוביות ושליליות. ויש הרבה דוגמאות חיוביות ושליליות, אנחנו נוטים לטפל בכל אלה כבעיות למידה מושגחת. אז אני מקווה שזה נתן לכם תחושה של מהם המאפיינים של בעיית למידה שיגרמו לכם להתייחס אליה כאל בעיה איתור חריגים לעומת בעיה של למידה בפיקוח. עבור הרבה בעיות אחרות אתם מתמודדות חברות טכנולוגיה שונות וכדומה, אנחנו למעשה נמצאים במצב שבו יש לנו מעט מאוד דוגמאות אימון חיוביות, או לפעמים אפילו אפס. ישנם כל כך הרבה סוגים שונים של חריגים שמעולם לא ראינו אותם לפני כן. ובשביל הסוגים האלה של בעיות, לעתים קרובות נכון להשתמש האלגוריתם זיהוי חריגים.